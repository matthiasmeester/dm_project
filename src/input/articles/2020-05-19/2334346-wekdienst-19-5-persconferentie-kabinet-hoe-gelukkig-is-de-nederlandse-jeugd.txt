Goedemorgen! Vandaag wordt duidelijk of de coronamaatregelen in Nederland verder versoepeld gaan worden. En de Wereldgezondheidsorganisatie WHO brengt een rapport uit over het geluksgevoel van de Nederlandse jeugd, in vergelijking met andere Europese landen.
Het weer: vooral in het zuiden zon. In het midden en noorden ook wolkenvelden en op de Wadden in de ochtend kans op regen. Met een zwak tot matige westenwind wordt het 17 graden aan zee tot 24 graden landinwaarts.
Moet je vandaag de weg op? Hier vind je het overzicht van de files en werkzaamheden. Check hier de aangepaste dienstregeling voor het spoor.
President Trump zegt dat hij al ongeveer anderhalve week het anti-malariamiddel hydroxychloroquine gebruikt, ondanks dat hij volgens testen niet besmet is met het coronavirus. Trump heeft het middel al vaker aangeprezen, hoewel het volgens medici niet werkt tegen corona.
Bovendien heeft het gevaarlijke en mogelijk dodelijke bijwerkingen bij onjuist gebruik. Er zouden juist meer mensen overlijden na gebruik van het anti-malariamiddel. Trump zei dat hij zijn arts er zelf om heeft gevraagd, omdat hij denkt dat het een goed middel is. "Ik heb er veel goede verhalen over gehoord", zei hij.
Twee bouwers van knikkerbaancompetities uit Nijmegen hebben een miljoenenpubliek bereikt via de Amerikaanse tv-show Last Week Tonight With John Oliver.
Nu het door de coronacrisis niet mogelijk is topsport te bedrijven of te volgen, heeft de show gisteren het YouTube-kanaal Jelle's Marble Runs gebombardeerd tot de ideale competitie die "de wereld meer nodig heeft dan ooit".
Zo ziet het verslag van een knikkerrace eruit:
Fijne dag!