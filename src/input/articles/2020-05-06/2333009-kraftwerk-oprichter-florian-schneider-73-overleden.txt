Florian Schneider, mede-oprichter van de iconische Duitse elektroband Kraftwerk, is op 73-jarige leeftijd overleden. De groep is van grote invloed geweest op de ontwikkeling van elektronische muziek.
Samen met Ralf HÃ¼tter was Schneider het gezicht van de band. Ze begonnen in 1970 als duo dat zich vooral focuste op fluit en percussie. Later stapte Kraftwerk over op elektronische muziek.
Een van Kraftwerks bekendste nummers, Autobahn, stond een paar maanden geleden op 1105 in de NPO Radio 2 Top 2000. In 2014 werd Kraftwerk onderscheiden met een Grammy voor het gehele oeuvre. Een jaar later werd Autobahn toegevoegd aan de Grammy Hall of Fame.
Met dit nummer belandde de band in de Top 2000:
Florian Schneider maakte sinds 2008 geen deel meer uit van Kraftwerk. Hij verliet de band na bijna veertig jaar. Vorige week overleed hij, volgens The Guardian aan de gevolgen van kanker.
Volgens platenlabel Ninja Tune heeft Schneider de muziek voor altijd veranderd. Gary Kemp, van de voormalige Britse popgroep Spandau Ballet, schrijft dat Schneider een belangrijke invloed heeft gehad op "de muziek die we kennen".