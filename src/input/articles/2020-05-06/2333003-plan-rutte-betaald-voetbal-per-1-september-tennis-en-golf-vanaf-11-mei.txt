Het ligt in de planning dat er vanaf 1 september overal weer mag worden gesport. Dat meldt premier Mark Rutte woensdagavond. Dan mag bijvoorbeeld ook het betaald voetbal weer opstarten, dat gebeurt z√≥nder publiek.
De coronamaatregelen voor sport kunnen worden versoepeld, maar daar gaat een streep door als mensen de teugels weer te veel laten vieren. "Dit kan alleen als iedereen zich verstandig blijft gedragen", zei Rutte.
De verdere versoepeling is onder meer door de buitensporten met gejuich ontvangen. Zo mag iedereen in Nederland vanaf maandag 11 mei weer buiten sporten als er maar 1,5 meter afstand wordt gehouden. Het is nog niet toegestaan om wedstrijden te organiseren en clubhuizen blijven gesloten.
Vanaf woensdag 29 april mocht de jeugd tot en met 18 jaar al onder voorwaarden (zoals het bewaren van 1,5 meter afstand) in de buitenlucht sporten. Deze voorwaarde gold niet voor de jeugd tot 12 jaar.