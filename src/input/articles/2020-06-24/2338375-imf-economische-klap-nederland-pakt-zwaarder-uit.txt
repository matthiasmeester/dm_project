De Nederlandse economie krimpt iets harder dan eerder door het Internationaal Monetair Fonds (IMF) werd voorzien. Daarnaast zal het herstel sneller verlopen, verwacht het IMF. Het Nederlands bruto binnenlands product neemt dit jaar met 7,7 procent af. Dat is 0,2 procentpunt meer dan het IMF in april verwachtte.
In 2021 zal de economie in Nederland volgens het IMF met 5 procent groeien, waar eerder rekening werd gehouden met 3 procent.
Wereldwijd krimpt de economie dit jaar met 4,9 procent, denkt het IMF nu. In april werd nog uitgegaan van een terugval van 3 procent. De verwachting komt neer op het verdampen van 12.000 miljard dollar (zo'n 10.500 miljard euro) aan economische waarde.
Vooral de Amerikaanse (-8 procent), Duitse (-10,2 procent) en Franse, Italiaanse en Spaanse (-13 procent) economieÃ«n krimpen dit jaar fors.
Volgens het IMF zijn de vooruitzichten veel onzekerder dan gebruikelijk als gevolg van de coronacrisis. Veel hangt samen met de mate waarin landen erin slagen het virus onder controle te houden. Langere lockdowns en de daarmee samenhangende teruggang van economische activiteit zullen direct gevolgen hebben voor de economische vooruitzichten.