Vanaf 1 juli kan er onder voorwaarden weer publiek worden toegelaten bij wedstrijden in het betaald voetbal, wat betekent dat er bij de start van de eredivisie in september met deels gevulde stadions kan worden gespeeld. Dat staat in een advies van het Outbreak Management Team (OMT). Het is nog niet duidelijk of dit advies wordt overgenomen.
De anderhalvemeterregel moet niet alleen gelden in de stadions, maar ook bij de in- en uitgangen. Schreeuwen en zingen zijn taboe vanwege het risico op de verspreiding van het coronavirus.
Het kabinet beslist vandaag of het dat advies overneemt. De nieuwe competitie begint zeer waarschijnlijk half september. Daarvoor speelt het Nederlands elftal nog tegen Polen en ItaliÃ« voor de Nations League. Als er inderdaad onder de door het OMT aanbevolen beperkingen publiek mag komen betekent dat dat de stadions ongeveer voor een derde gevuld kunnen worden.
Mogelijk gaan de clubs en de KNVB loten om te bepalen wie er bij de wedstrijden aanwezig kunnen zijn.