De zes jongeren die gisteravond werden gearresteerd voor betrokkenheid bij rellen in Helmond zitten nog vast. De verdachten zijn tussen de 15 en 19 jaar oud, meldt de politie Oost-Brabant.
De jongeren werden gearresteerd nadat een groep van meer dan 100 jongeren zich had misdragen in de binnenstad. Volgens de politie werd er met stenen gegooid en vuurwerk afgestoken. De ME voerde charges uit waardoor de jongeren uit elkaar werden gedreven.
Bekijk de ongeregeldheden hier:
Om de orde te herstellen, kondigde burgemeester Blanksma een noodbevel af tot vanochtend 06.00 uur.
Het onderzoek naar de ongeregeldheden loopt nog. Het is onduidelijk of de onrust inderdaad te maken had met een illegale bokswedstrijd in Helmond, zoals wordt beweerd op social media. Zo'n wedstrijd vond al eerder plaats in een park in de stad.