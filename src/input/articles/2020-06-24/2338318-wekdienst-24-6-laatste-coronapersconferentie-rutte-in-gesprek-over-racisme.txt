Goedemorgen! Premier Rutte praat met zes mensen die deelnamen aan de Black Lives Matter-protesten over racisme en om 19.00 uur is er weer een persconferentie over het verder versoepelen van de coronamaategelen. 
Het wordt de eerste tropische dag van 2020: zonnig en bij een zwakke tot matige oostelijke wind wordt het 30 of 31 graden in het midden en zuiden van het land. Langs de noordkust wordt het zo'n 25 tot 28 graden.
Ga je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
Vanaf 1 september kan er onder voorwaarden weer publiek worden toegelaten bij wedstrijden in het betaald voetbal. De anderhalvemeterregel moet niet alleen gelden in de stadions, maar ook bij in- en uitgangen. En spreekkoren zijn taboe vanwege het risico op de verspreiding van het coronavirus.
Dit staat in een advies van het Outbreak Management Team waarover De Telegraaf schrijft. Het kabinet beslist later vandaag of het dat advies overneemt. De nieuwe competitie in het betaald voetbal begint 11 september.
Voor het eerst heeft Eloise van Oranje, de oudste dochter van prins Constantijn en zijn vrouw Laurentien, een interview gegeven. Ze is het nichtje van prinsessen Amalia, Alexia en Ariane. "Ik denk dat best veel mensen het leuk vinden om te zien dat ik ook gewoon een normaal meisje ben", zei ze tegen het Jeugdjournaal.
De 17-jarige gravin is heel actief op Instagram:
Fijne dag!