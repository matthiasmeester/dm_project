De Tweede Kamer wil nog voor het eind van de maand een "fatsoenlijke" stopregeling voor nertsenfokkers. Het doel is dat alle nertsenhouders er voor 1 januari 2021 mee stoppen.
Aanleiding zijn de coronabesmettingen op meer dan tien locaties van verschillende bedrijven. De Kamer vindt het in verband met de zorgen bij omwonenden en het gevaar voor de volksgezondheid onwenselijk dat er de komende jaren nog nertsen worden gehouden.
De nertsen van besmette fokkerijen worden geruimd door de Nederlandse Voedsel- en Warenautoriteit. De nertsenhouders krijgen na een taxatie van de waarde van de dieren een bedrag uitgekeerd ter compensatie.
De Kamer wil dat er bovenop de compensatie een financiÃ«le vergoeding wordt gegeven als de nertsenfokker er meteen mee ophoudt. Ook voor de niet-besmette bedrijven moet er een regeling komen die stoppen aantrekkelijk maakt voor de ondernemers.
Na een ruiming kan een nertsenfokker besluiten weer opnieuw te beginnen met het fokken. Dat kan tot 1 januari 2024. Vanaf dan zijn alle fokkerijen definitief verboden en kan er sowieso geen geld meer worden verdiend met nertsen.
Nertsen zijn roofdieren uit de familie van de marterachtigen, net als bijvoorbeeld hermelijnen, otters en dassen. Fokkerijen houden nertsen voor hun vacht: die wordt gebruikt om bont van te maken.
Lees hier verder