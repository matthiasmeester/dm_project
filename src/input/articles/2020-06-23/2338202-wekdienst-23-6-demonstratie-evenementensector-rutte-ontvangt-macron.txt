Goedemorgen! Premier Rutte en minister van Buitenlandse Zaken Blok praten vandaag met Europese collega's over belangrijke financiÃ«le kwesties, zoals het coronaherstelfonds. En de Hoge Raad doet uitspraak over de strafmaat voor Michael P..
Eerst het weer: veel zon vandaag, hoewel hier en daar soms wat sluierwolken over het land trekken. Met 23 tot 28 graden wordt het zomers warm.
Ga je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
Staatssecretaris Mona Keijzer wil opnieuw een gooi doen naar het lijsttrekkerschap van het CDA. In De Telegraaf zegt ze dat ze veel ervaring meebrengt, als jurist, wethouder en Kamerlid. Ook vindt ze het belangrijk dat er een vrouwelijke partijleider komt. "Het is echt tijd dat onze dochters, kleindochters, schoondochters en vriendinnen zien dat ook een vrouw de leiding kan hebben over het CDA."
Keijzer neemt het op tegen minister Hugo de Jonge van Volksgezondheid, die vorige week zijn kandidatuur bekendmaakte. De 51-jarige Volendamse deed in 2012 ook al een poging om lijsttrekker te worden, maar toen verloor ze van Sybrand Buma. CDA-leden stemmen tussen 6 en 9 juli over het lijsttrekkerschap.
Gisteravond reageerde Johan Derksen in het tv-programma Veronica Inside voor het eerst op de ophef die was ontstaan na zijn eerdere uitspraken over rapper Akwasi. Die uitspraken deed hij vorige week in het programma, toen een foto werd getoond van een anti-racismedemonstrant verkleed als Zwarte Piet. "Weten we zeker dat dat niet Akwasi is?" zei Derksen toen.
De voetbalanalist zei gisteren dat dit weliswaar "een verkeerde grap" was, maar dat hij er geen excuses voor gaat aanbieden:
Fijne dinsdag!