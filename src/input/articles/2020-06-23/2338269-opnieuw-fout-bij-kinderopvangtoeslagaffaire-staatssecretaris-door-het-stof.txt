Opnieuw is er een fout gemaakt bij de afhandeling van de kinderopvangtoeslagaffaire. Hierdoor hebben ouders waarschijnlijk ten onrechte te horen kregen dat zij buiten de compensatie- en schaderegeling van de zogenoemde CAF-11-zaken vielen.
De Uitvoerings- en Herstelorganisatie Toeslagen, die in opdracht van het ministerie van FinanciÃ«n de ouders moet compenseren, heeft verkeerde informatie geleverd aan de onafhankelijke commissie die de zaken van gedupeerde ouders beoordeelt.
Staatssecretaris Van Huffelen spreekt van een "ongelofelijk valse start van de hersteloperatie waar we net aan begonnen zijn" en noemt de fout onverteerbaar. Ook aan het begin van het Kamerdebat ging Van Huffelen door het stof en zei zij dat ze heel erg boos is.
De zaken van de ouders die dus op de verkeerde gronden zijn afgewezen, worden nu opnieuw door de onafhankelijke commissie beoordeeld.
De Uitvoerings- en Herstelorganisatie wordt helemaal doorgelicht en krijgt er versterking bij.