De NS gaat reizigers met een rolstoel vanaf 1 juni weer assisteren bij het in- en uitgaan van de trein. Sinds de coronauitbraak kunnen alleen reizigers met een elektrische rolstoel zelfstandig de trein in of uit, en mensen die op eigen kracht de hulpplank over kwamen. Blinden en slechtzienden worden niet fysiek begeleid, maar krijgen mondeling aanwijzingen van NS personeel.
Stephan Spieker zit in een rolstoel en opende afgelopen weekend de discussie over de coronamaatregelen van de NS. "Ik dacht: bij de kapper kan het ook. Waarom dan niet in de trein?"
Spieker reist regelmatig met het openbaar vervoer van Nijmegen naar Arnhem. "Dat gaat normaal gesproken prima, ik kan tot een uur van tevoren assistentie boeken. Maar sinds corona probeer ik het openbaar vervoer sowieso te mijden, omdat ik ook een spierziekte en longaandoening heb."
De NS zegt maatregelen te nemen: medewerkers worden uitgerust met persoonlijke beschermingsmiddelen, waardoor de veiligheid voor reizigers en medewerkers geborgd wordt.
"Voor de veiligheid van onze reizigers en medewerkers houden we 1,5 meter afstand bij de begeleiding, volgens de richtlijnen van de overheid. Hierdoor kon de afgelopen twee maanden een groep van maximaal 20 procent van reizigers met een beperking niet met de trein reizen. Het gaat hier om reizigers in een handbewogen rolstoel die een zetje van een NS medewerker nodig hebben."
Reizigersorganisatie Rover hoopt dat alle vervoersbedrijven gezamenlijk duidelijkheid scheppen voor 1 juni. "Daar ontbreekt het nu aan, er is geen breed gedragen ov-protocol." Volgens een woordvoerder stellen veel mensen hun reis vooralsnog uit, "maar dat zal na 1 juni anders worden".
Ook Rick Brink, minister van gehandicaptenzaken, wil in gesprek met de NS:
Niet alleen mensen in een rolstoel, ook doven en slechthorenden maken zich zorgen over hun reis, zegt Rover. Vanaf 1 juni is het gebruik van een mondkapje verplicht in het openbaar vervoer. "Doven kunnen door het gebruik van mondkapjes niet liplezen en zijn bang dat ze aanwijzingen missen."
Ook van astmapatiÃ«nten heeft de reizigersorganisatie reacties ontvangen. "Zij zeggen het benauwd te krijgen door het gebruik van mondkapjes."