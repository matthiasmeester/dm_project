In Amsterdam is vannacht een stoeptegel door de ruit van een politieauto gegooid. De politie spreekt van een absurde en levensgevaarlijke actie en heeft aangifte gedaan van onder meer poging tot doodslag.
De steen vloog door de ruit van een achterdeur. De surveillerende agenten die voorin zaten, werden geraakt door glassplinters, maar raakten niet gewond.
De politie heeft geen idee wie de dader is en vraagt getuigen zich te melden. De recherche is een onderzoek gestart.