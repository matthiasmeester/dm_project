Door een gasexplosie in een flat in de Groningse wijk Beijum is een vrouw om het leven gekomen. Het gaat om de bewoonster van een appartement, zeggen de hulpdiensten.
Volgens een woordvoerder was de politie gealarmeerd na een melding over een verward persoon. Bij het flatgebouw rook het naar gas en daarom kwam ook de brandweer erbij. De vrouw had in haar woning doelbewust de gaskraan opengezet, zegt de woordvoerder. "Dan is het zaak om het risico te voorkomen."
De brandweer besloot de woning te ventileren door een ruit in te slaan, om het gevaar voor de omgeving zo klein mogelijk te maken. Daarna volgde de explosie. "Bij het inslaan is dan toch een ideaal mengsel ontstaan voor een ontsteking, waarbij mevrouw is overleden", zegt de woordvoerder. De betrokken brandweermensen raakten niet gewond.
Er raakten geen omwonenden gewond. Acht mensen waren vanmiddag thuis en waren al voor de explosie geÃ«vacueerd.
Heb jij hulp nodig?
Dan kun je contact opnemen met Stichting 113 Zelfmoordpreventie via 0900 0113 (24/7 bereikbaar) en 113.nl.