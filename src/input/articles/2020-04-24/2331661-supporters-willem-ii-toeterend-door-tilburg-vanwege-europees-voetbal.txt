Tilburgers vieren het besluit van de KNVB om de huidige stand op de ranglijst aan te houden voor de verdeling van Europese tickets. Willem II gaat daardoor de voorrondes van de Europa League in. Voor het eerst sinds 2005 speelt de club Europees voetbal.
Supporters vieren het op straat met luid getoeter, meldt Omroep Brabant. Er zijn flink wat handhavers op de been om de feestvierders in de gaten te houden. Bij de politie zijn geen meldingen van grote incidenten bekend.