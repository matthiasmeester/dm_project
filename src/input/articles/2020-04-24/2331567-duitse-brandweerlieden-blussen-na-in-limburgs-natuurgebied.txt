Zo'n 300 Duitse brandweerlieden helpen vandaag bij het nablussen van de natuurbrand in Nationaal Park De Meinweg in Limburg. Ze komen uit DÃ¼sseldorf, Duisburg en andere steden en dorpen net over de grens.
De ene helft gaat met houwelen en blusrugzakken het natuurgebied in om smeulende resten op te sporen en te lijf te gaan, zodat het vuur niet opnieuw oplaait. Bij het zoeken maken ze gebruik van opnamen die een helikopter met een warmtebeeldcamera vanmorgen heeft gemaakt.
De andere helft laat sloten langs de grens vollopen om uitbreiding van de veenbrand te voorkomen.
De brand werd gisteren onder controle gebracht, onder meer met blushelikopters van de Nederlandse luchtmacht.
De 4200 inwoners van Herkenbosch die dinsdag hun huis uit moesten, mochten weer naar huis.
Deze boswachter van Staatsbosbeheer laat zien hoe groot de schade aan het gebied is: