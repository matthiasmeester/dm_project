In het Brabantse Drunen is een 10-jarige jongen overleden bij een botsing met een motorrijder. Het ongeluk gebeurde rond 19.30 uur. Het kind overleed ter plekke.
De jongen zou op een kleine crossmotor de weg op zijn gereden. Hij heeft daarbij vermoedelijk de motorrijder, die ten val was gekomen, geraakt, zegt de politie.
Beiden raakten bij de botsing ernstig gewond. Ze werden gereanimeerd, maar voor de jongen kwam de hulp te laat. De motorbestuurder is zwaargewond naar het ziekenhuis gebracht. De hulpdiensten rukten massaal uit, onder meer vier ambulances en twee traumahelikopters kwamen ter plaatse, schrijft Omroep Brabant.
Hoe het ongeluk heeft kunnen gebeuren, is nog onduidelijk. De politie doet technisch onderzoek naar de toedracht en praat met getuigen.