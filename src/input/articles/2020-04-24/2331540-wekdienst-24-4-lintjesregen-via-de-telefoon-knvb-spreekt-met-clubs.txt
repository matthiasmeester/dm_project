Goedemorgen! Door heel Nederland worden mensen vandaag verrast met een koninklijke onderscheiding. En de Hoge Raad buigt zich over het verbod op motorclub Bandidos.
Het weer: ook vandaag krijgt de zon veel ruimte. Het is wel iets kouder dan gisteren: in het noorden van het land wordt het zo'n 17 graden, in Limburg kan de temperatuur oplopen tot 22 graden.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Er komt misschien een app waarmee je je ritje in de trein, bus of metro bus kunt reserveren. Dat schrijft de krant NRC. Door de coronamaatregelen is er veel minder ruimte in het openbaar vervoer, omdat reizigers anderhalve meter afstand moeten houden.
Als het aantal reizigers toeneemt, moet die ruimte goed worden verdeeld. Volgens NRC onderzoekt een werkgroep van het ministerie van Infrastructuur, ov-bedrijven en reizigersorganisaties nu of dat via een app zou kunnen. Het ligt voor de hand dat bijvoorbeeld mensen met cruciale beroepen dan voorrang krijgen.
President Trump heeft op een persconferentie gesuggereerd dat het coronavirus kan worden bestreden met licht of door mensen in te spuiten met een desinfectiemiddel:
Fijne dag!