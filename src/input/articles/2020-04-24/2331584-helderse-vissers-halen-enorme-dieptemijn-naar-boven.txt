Een kotter uit Den Helder heeft gisteren op de Noordzee een enorme zeemijn uit de Tweede Wereldoorlog opgevist. De maritieme tak van de Explosieven Opruimingsdienst Defensie (EOD) heeft het explosief op volle zee tot ontploffing gebracht.
De mijn, volgens de EOD een Duitse Luftminebombe, kwam tevoorschijn toen de bemanning van de 'Grietje Cornelia' de netten ophaalde. Op de Noordzee worden wel vaker oude mijnen opgevist, maar in dit geval was de bom zo groot dat de schipper direct de hulpdiensten inschakelde, meldt NH Nieuws.
De zeemijn bleek levensgevaarlijk. Terwijl de bemanning van de kotter eventjes niets meer mocht doen, vervoerde de EOD het explosief een stukje verderop om het daar tot ontploffing te brengen.