De politie heeft twee verdachten aangehouden na een woningbrand in Haarlem. In het huis troffen hulpdiensten vanavond een overleden persoon aan. Uit onderzoek blijkt dat het slachtoffer door een misdrijf om het leven is gekomen.
De melding van de brand in de Romolenstraat kwam rond 18.00 uur bij de hulpdiensten binnen. De brandweer had het vuur na ruim een uur onder controle, meldt het Haarlems Dagblad.
De politie heeft niet bekendgemaakt waarvan de aangehouden personen worden verdacht.