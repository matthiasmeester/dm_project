De politie heeft drie mannen aangehouden die ervan worden verdacht betrokken te zijn bij de ongeregeldheden na de verboden demonstratie op het Malieveld van 21 juni. Een 18-jarige en een 25-jarige man uit Den Haag en een 33-jarige man uit Rotterdam zijn opgespoord via een grootschalig onderzoek dat direct na de demonstratie werd opgezet door de politie.
De demonstratie van actiegroep Viruswaanzin was door de gemeente verboden, maar toen er alsnog betogers kwamen opdagen mochten ze korte tijd demonstreren. Op de demonstratie kwamen ook voetbalhooligans af. Bij het station braken toen rellen uit.
De onruststokers gooiden met rookbommen en stenen en vielen de Mobiele Eenheid (ME) aan. Er werden rond de demonstratie 425 mensen gearresteerd.
Alle arrestanten zijn intussen vrijgelaten, maar twaalf onruststokers blijven nog verdachten in het onderzoek. De politie onderzoekt momenteel nog beeldmateriaal om andere verdachten te identificeren. Daarbij krijgt het rechercheteam vanavond hulp: in het televisieprogramma Opsporing Verzocht worden nog enkele verdachten getoond die nog niet ge√Ødentificeerd zijn.
Zaterdag dreigde de politie al de beelden te tonen in het programma als de relschoppers zich niet zelf zouden melden.