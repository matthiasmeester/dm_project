Defensie helpt vandaag mee met de zoekactie naar het vermiste Duitse meisje (14) voor de kust van Ameland. De marine heeft een onderwaterdrone met sonar ingezet. Daarmee is het mogelijk om objecten, maar ook lichamen, onder water op te sporen.
Het meisje wordt sinds zaterdagavond vermist. Haar vader was met twee dochters tijdens zonsondergang gaan zwemmen. Ze is waarschijnlijk verrast door de sterke stroming.
De hulpdiensten gaven zondag de hoop op dat het kind nog levend teruggevonden kon worden. De zoektocht richt sinds sindsdien op het vinden van haar lichaam.
Vermoed wordt dat het meisje in een mui terecht is gekomen. Bekijk hier wat dat is en hoe je eruit komt:
Mocht de drone iets vinden, dan zien de militairen dit op sonarbeelden. Marineduikers bekijken deze 'contacten' onder water om er achter te komen wat het is. Ze zijn ook inzetbaar om ondiepe gebieden af te zoeken, schrijft Omrop Frysl√¢n.
De reddingsdiensten worden vandaag opnieuw geholpen door viskotters die al enkele dagen op zee aan het zoeken zijn.