Goedemorgen! Vandaag gaat Polen naar de stembus om een president te kiezen. En het Nederlandse marinefregat Zr. Ms. De Ruyter keert terug uit de Perzische Golf.
Vanmorgen trekken wolkenvelden over en valt er een enkele bui. Later blijft het droog en komt er ruimte voor de zon. Met maximaal 20 graden is het fris.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Bijna een week na de ongeregeldheden op het Malieveld in Den Haag heeft de politie nog iemand opgepakt. Een man van 61 uit Den Haag werd gistermiddag aangehouden in Brielle. Hij is vastgezet. De rellen braken vorige week zondag uit na een betoging tegen het coronabeleid. Agenten eisten dat de aanwezigen, volgens de politie een mix van demonstranten en onruststokers, het Malieveld verlieten.
Vandaag zou er weer tegen de coronamaatregelen gedemonstreerd worden, maar de Haagse burgemeester Remkes verbood dat en de rechtbank bekrachtigde dit besluit gisteren. Ook Viruswaanzin-leider Engel riep gisteren op om weg te blijven. Maar de politie in Den Haag blijft voorbereid, ook nu de demonstratie niet doorgaat.
Vandaag in Studio Sport Archief wordt teruggeblikt op het EK 2008. Raymond Verheijen was destijds assistent-trainer van Rusland en vertelt over de kwartfinale waarin Oranje werd verslagen.
Oranje schitterde in de groepsfase, maar ging in de kwartfinale onderuit tegen het Rusland van Guus Hiddink: 
De uitzending begint om 15.00 uur en is te zien via NPO 1, NOS.nl en de NOS-app.
 Fijne dag!