Het lijkt op veel plekken wat beter te gaan in de strijd tegen het coronavirus, maar dat is zeker nog niet overal het geval. In verzorgingshuizen lijkt de crisis op een hoogtepunt te zijn gekomen. Het coronavirus duikt daar steeds vaker op: in zo'n 900 van de 2500 instellingen zijn besmettingen geconstateerd.
Marita de Kleijne werkt zelf in een verzorgingshuis en is voorzitter van V&VN Verzorgenden. Ook in haar instelling zijn mensen besmet geraakt. In NOS Met het Oog op Morgen vertelt ze wat er gebeurt als iemand besmet raakt en hoe zij de dagen, samen met haar collega's, doorkomt.
Verder hoor je in de podcast met mooiste gesprekken van de afgelopen week filmproducent Kees Reijnink. Hij kreeg een paar jaar geleden te horen dat hij Parkinson heeft. Daarom besloot hij, samen met zijn vrouw, een documentaire te maken over zijn ziekteproces.
Ook begon deze week officieel de lente. Daarom mocht een ode aan het stralende weer niet ontbreken. Journalist en schrijver John Jansen van Galen was de gelukkige en koos voor een poëtische beschrijving van dit seizoen.
Deze aflevering van Het beste uit het Oog kun je hier beluisteren. Bevalt het? Vergeet je dan niet te abonneren!
Onze podcasts:
De Dag: Elke werkdag hoor je bij De Dag gesprekken die nét even verder graven, verteld door betrokkenen en journalisten van alle omroepen.
De NOS op 3 Tech Podcast: iedere donderdag praten Casper Meijer en zijn gasten je bij over het laatste nieuws uit de wereld van technologie en sociale media.
De Weerman: iedere week duiken weerman Peter Kuipers Munneke en Fleur Wallenburg in een opvallend weerfenomeen.
Met het Oog op Morgen: elke dag een overzicht van het nieuws, een blik in de ochtendkranten en het betere journalistieke interview.
Het Beste uit het Oog: iedere zaterdag selecteert de redactie van Met het Oog op Morgen de mooiste gesprekken van de afgelopen week.
De Stemming van Vullings en Van der Wulp: Elke vrijdag een nieuwe aflevering waarin de politieke week wordt doorgenomen. Gemaakt door NOS en EenVandaag.
NOS Voetbalpodcast: iedere maandag nemen voetbalcommentatoren de week door, met anekdotes van experts en vooruitblikken op komende wedstrijden.
NOS Formule 1-podcast: Amber Brantsen neemt met oud-coureur Jan Lammers en verslaggever Louis Dekker iedere maandag na een Grand Prix de race door.
POEN: De podcast over economisch nieuws. Verslaggevers Charlotte Waaijers en Nik Wouters duiken iedere dinsdag in een ontwikkeling in de wereld van het geld. Waardoor je beter begrijpt hoe de economie werkt en wat je ermee moet.