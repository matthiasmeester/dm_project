Of ze opnieuw overlast gaan veroorzaken, moet de komende weken nog blijken. Maar nu komen de eerste eikenprocessierupsen uit hun eitjes. Bioloog Arnold van Vliet van het Kenniscentrum Eikenprocessierups verwacht dat het er veel zullen zijn dankzij de hoge temperaturen.
"Hier zie je een eipakketje en je moet erg goed kijken, want ze zijn klein op dit moment", zegt Van Vliet tegen Omroep Gelderland. "Je ziet hier een grijs plakje op een takje. Hele kleine bruine puntjes met een zwart kopje. Drie zijn er uitgekomen. In een eipakketje zitten wel tientallen eitjes bij elkaar, mooi gecamoufleerd."
Bioloog Arnold van Vliet laat aan Omroep Gelderland hele kleine eikenprocessierupsen zien:
Volgens Van Vliet is het nu tijd om met preventieve bestrijding te beginnen. "Daar gebruiken ze nematoden voor. Dat zijn klein bodemwormpjes. Die kan je spuiten in de bomen. Ze hebben een paar uur nodig om in de rupsen te kruipen en dan gaan ze dood."
Later in het seizoen kunnen ook bacteriÃ«n worden ingezet. Maar dat heeft wel een groot nadeel zegt Van Vliet. "Daar dood je ook andere rupsen mee en dat is weer vervelend voor alle natuurlijke vijanden van die rupsen."
Nu is er nog geen overlast. "Dat komt pas als de eikenprocessierupsen echt brandharen gaan krijgen in de tweede helft van mei. Mensen gaan ze voor die tijd ook nog niet zien. Hoeveel overlast ze uiteindelijk gaan veroorzaken is ook afhankelijk van de weersomstandigheden. Vorig jaar stond er een harde wind bij hoge temperaturen en had je veel emissie van brandharen."
Volgens Van Vliet wordt in de loop van deze maand duidelijk welke kant het opgaat.