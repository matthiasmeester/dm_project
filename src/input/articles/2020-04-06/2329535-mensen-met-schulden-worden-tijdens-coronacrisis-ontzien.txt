De overheid pakt mensen met schulden minder hard aan tijdens deze coronacrisis, meldt het AD. Wie financieel is getroffen, kan uitstel van betaling krijgen. Dat blijkt uit een brief van het Centraal Justitieel Incasso Bureau (CJIB) aan deurwaarderskantoren.
Het CJIB heeft deurwaarders opgedragen tijdens de coronacrisis te zoeken naar oplossingen. Zo moeten ze beslagleggingen op banktegoeden, salaris, eigendommen en woningen zo veel mogelijk vermijden.
Wie zijn studieschuld niet meer kan betalen, hoeft tijdelijk niet te vrezen dat er een deurwaarder voor de deur staat. Onderwijsorganisatie DUO levert tijdens de coronacrisis geen vorderingen meer aan bij het CJIB, blijkt ook uit de brief.
Wie als gevolg van de coronacrisis een boete niet kan betalen, kan uitstel van betaling krijgen. Bestaande betalingsregelingen kunnen worden aangepast of tijdelijk gestopt.
Verhalen rond het coronavirus bundelen we op aparte pagina's. Klik hier voor achtergrond- en uitlegverhalen. Klik hier voor onze serie 'In de frontlinie', waarin zorgmedewerkers dagelijks hun verhaal vertellen. Verhalen uit het dagelijks leven zijn hier te vinden. Het belangrijkste sportnieuws is hier verzameld. Klik hier voor antwoorden op vragen rond corona. En hier voor de bijzondere verhalen uit het buitenland.