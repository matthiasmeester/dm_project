Goedemorgen! Werkgevers die in aanmerking willen komen voor noodsteun kunnen vanaf vanochtend een aanvraag indienen bij het UWV. En in Assen wordt de tweede voorbereidende zitting gehouden in de zaak-Ruinerwold.
De dag begint met veel zon. Vanmiddag neemt vanuit het westen uit de bewolking toe. Pas in de avond gaat het soms licht regenen. Met maxima van 17 tot 22 graden is het opnieuw een warme lentedag.
Moet je vandaag toch de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Mensen met schulden of openstaande boetes hoeven niet bang te zijn dat ze door de coronacrisis in nog grotere problemen komen. Volgens het AD heeft het Centraal Justitieel Incasso Bureau (CJIB) aan deurwaarders gevraagd om beslagleggingen op banktegoeden, salaris, eigendommen en woningen zo veel mogelijk te vermijden.
Mensen met schulden of boetes kunnen uitstel van betaling krijgen. Ook onderwijsorganisatie DUO draagt tijdens de coronacrisis geen vorderingen meer over aan het CJIB.
Het coronavirus maakt veel slachtoffers in de provincie Noord-Brabant. Maar wie zijn die coronadoden? Nieuwsuur sprak met de nabestaanden van Riny van de Wetering en Gerard Dortmans, twee mensen die vorige week in Brabant overleden.
Fijne dag!