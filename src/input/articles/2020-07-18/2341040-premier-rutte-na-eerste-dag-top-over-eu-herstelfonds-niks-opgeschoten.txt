De Europese regeringsleiders zijn na een hele dag vergaderen nauwelijks wat opgeschoten. De sfeer bij de leiders werd in de loop van de dag volgens premier Rutte wel wat korzeliger.
"Er werd vooral in de loop van de avond wat ge√Ørriteerd gereageerd over en weer", zei de premier na afloop van de eerste dag van de top in een interview.
Hij vindt dat ook wel begrijpelijk. "Het zijn allemaal mannen en vrouwen die in eigen land druk bezig zijn geweest met corona en je ziet dat her en der de problemen weer beginnen op te lopen." Dat leidde volgens de premier tot de lichte irritatie aan tafel.
Voorzitter Charles Michel komt naar verwachting in de loop van de ochtend met een nieuw voorstel. Wat Nederland betreft moet daar vooral in staan dat er alleen geld geleend kan worden uit het zogenoemde herstelfonds als aan een aantal strikte voorwaarden wordt voldaan. "De hervormingen staan bovenaan ons lijstje", zegt Rutte. Hij benadrukte verder dat hij wel vindt dat je solidair moet zijn met landen die het moeilijk hebben.
Ook de Oostenrijkse kanselier Kurz liet na afloop weten dat de huidige plannen onvoldoende zijn. "Ik wil best solidariteit, maar moet ook aan de Oostenrijkse belastingbetalers denken", zo liet hij via Twitter weten.
De leiders komen om 11.00 uur weer bij elkaar.
Onze correspondenten leggen in deze video uit waar de knelpunten liggen: