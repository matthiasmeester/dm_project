Een medewerker van het Amerikaanse consulaat in Istanbul is door een Turkse rechtbank tot een celstraf van acht jaar en negen maanden veroordeeld, omdat hij lid zou zijn van de organisatie van de Turkse islamitische geestelijke Fethullah G端len.
Metin Topuz was als tolk en medewerker van de drugsbestrijdingsdienst DEA aan het consulaat verbonden. Volgens de aanklager onderhield hij contacten met politiemensen die lid waren van de G端len-beweging. Volgens de Turkse overheid is dat een terroristische organisatie.
Topuz werd in 2017 opgepakt. Hij heeft steeds gezegd dat hij onschuldig is. De contacten die hij in bijna dertig jaar met meer dan 300 Turkse politie- en justitiemedewerkers onderhield, zouden bij zijn werk voor de DEA hebben gehoord. Hij gaat vrijwel zeker in hoger beroep.
De Amerikaanse regering steunt hem. "We hebben geen geloofwaardig bewijs gezien en hopen dat de uitspraak snel wordt teruggedraaid", laat de ambassade in Ankara weten.
Mogelijk vloeit de vervolging van de man voort uit de spanningen tussen de VS en Turkije, onder meer over Fethullah G端len.
De Turkse regering beschouwt hem als het brein achter de poging tot staatsgreep in Turkije, in 2016. Die zou de regering van president Erdogan ten val hebben moeten brengen, maar mislukte.
G端len woont sinds 1999 in de VS. Turkije wil dat hij uitgeleverd wordt, maar de VS weigert dat te doen.