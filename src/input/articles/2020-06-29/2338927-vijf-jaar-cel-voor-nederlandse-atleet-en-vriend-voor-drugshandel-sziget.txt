De Nederlandse atleet Roelf B. en zijn schoolvriend Gert-Jan N. krijgen vijf jaar cel voor drugshandel op het Hongaarse festival Sziget. De rechtbank in Boedapest veroordeelde de twee omdat ze tijdens het muziekfestival drugs verkochten vanuit hun tent.
B. (22) en N. (23) hadden eerder al bekend. Daarmee accepteerden ze een strafvoorstel van acht en tien jaar cel, maar de rechter besloot tot een lagere straf.
De twee werden vorig jaar zomer betrapt met bijna 2700 xtc-pillen en 20 kilo aan joints. De drugs hadden een straatwaarde van bijna 300.000 euro. Ook hadden ze 5000 prijslijsten voor de drugs.
Gert-Jan N. wordt gezien als het 'hoofd van de organisatie', omdat op de lijsten zijn telefoonnummer stond. Daarom deed het OM in Hongarije hem een hoger strafvoorstel dan Roelf B.
Het Hongaarse Openbaar Ministerie gaat in hoger beroep tegen de uitspraak. Roelf B. en Gert-Jan N. mogen het hoger beroep afwachten in een appartement in de Hongaarse hoofdstad Boedapest. Ze krijgen een enkelband en mogen niet buiten komen, laat de advocaat van Roelf B., Rachel Imamkhan, weten aan de NOS.
Imamkhan zegt dat haar cliÃ«nt liever gezien dat het vonnis definitief was, in de hoop dat hij dan snel naar een Nederlandse cel kon worden overgeplaatst. Nu er een hoger beroep komt, kan dit nog niet. De advocaat verwacht dat het hoger beroep niet eerder dan tegen het eind van het jaar of begin volgend jaar zal beginnen.