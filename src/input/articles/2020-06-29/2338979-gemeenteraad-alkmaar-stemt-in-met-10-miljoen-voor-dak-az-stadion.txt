De gemeenteraad van Alkmaar is unaniem akkoord gegaan met het voorstel van het college van burgemeester en wethouders om een bedrag van 10 miljoen euro beschikbaar te stellen voor de bouw van het nieuwe dak in het AZ-stadion.
AZ, dat om de financiÃ«le hulp had gevraagd, ontvangt het geld in de vorm van een lening waar de gemeente garant voor staat. De club liet bij monde van algemeen directeur Robert Eenhoorn weten ontzettend blij te zijn met de steun van de gemeente.
Het college van B en W van Alkmaar zegt veel waarde te hechten aan het maatschappelijk belang van AZ in de gemeente en de regio. Het college erkent ook de bijzondere situatie waarin de club terecht is gekomen.
De overkapping van het AZ-stadion stortte in augustus vorig jaar gedeeltelijk in tijdens een zware storm. Eenhoorn schatte eind vorige maand de kosten van de nieuwbouw op ruim 20 miljoen euro.
"De bouw aan het nieuwe dak is inmiddels begonnen", aldus Eenhoorn. "En daarmee zetten we als club een grote stap vooruit."