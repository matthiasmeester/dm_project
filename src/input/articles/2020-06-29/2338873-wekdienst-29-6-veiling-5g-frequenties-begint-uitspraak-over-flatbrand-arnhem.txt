Goedemorgen! De Nederlandse overheid start vandaag de veiling van 5G-frequenties. In Suriname wordt het nieuwe parlement ge√Ønstalleerd en de rechtbank in Arnhem doet uitspraak in de rechtszaak over de fatale flatbrand tijdens Oud en Nieuw.
In het hele land wisselen zon en wolkenvelden elkaar af. De kans op regen is eerst het grootst in het westen. Daarna trekken de buien weg naar het noorden. De wind vanuit het zuidwesten is met windkracht 6 aan de kust vandaag en ook morgen stevig. Temperaturen lopen uiteen van 19 tot lokaal 23 graden. 
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Nu de hele wereld zoekt naar een vaccin tegen het coronavirus, wil de Europese Commissie dat tijdelijk de strenge regels voor genetische manipulatie opzij worden gezet. Dat moet de ontwikkeling van het vaccin versnellen. Het gaat om het begrip GMO (genetische gemodificeerde organismen).
Knutselen aan het dna van planten en dieren is aan strenge regels gebonden. Maar nu er zo snel mogelijk een vaccin tegen het virus nodig is, staan de strenge regels in de weg, vindt de Europese Commissie. Volgens Eurocommissaris Kyriakides is er geen tijd te verliezen en moet er binnen een paar weken gestemd worden. "Zolang er geen vaccin is, is niemand veilig." In het Europees Parlement zijn er grote voorstanders, maar ook felle tegenstanders.
Gisteren noteerde de coronapandemie twee mijlpalen. Het aantal coronabesmettingen passeerde volgens de Amerikaanse Johns Hopkins Universiteit de grens van tien miljoen, terwijl het aantal doden wereldwijd opliep tot meer dan een half miljoen. En dat de pandemie nog lang niet onder controle is, tonen cijfers uit onder meer de VS. In verschillende staten stijgt het aantal nieuwe besmettingen nog altijd rap.
Persbureau Reuters houdt sinds het begin van de uitbraak de verspreiding van het virus over de wereld bij in een kaart. Daarop is goed te zien hoe in de afgelopen maanden het zwaartepunt verschoof naar het Amerikaanse continent.
Fijne dag!