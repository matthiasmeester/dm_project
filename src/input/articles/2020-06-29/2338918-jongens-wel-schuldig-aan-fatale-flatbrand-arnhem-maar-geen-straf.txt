Twee jongens zijn door de rechter schuldig bevonden aan de fatale brand in een flat in Arnhem in de nieuwjaarsnacht. Ze krijgen geen straf.
Tegen beide jongens van 13 en 14 was een werkstraf van 60 uur geÃ«ist. Volgens de rechtbank hebben zij de brand niet expres gesticht en gaat het om kinderen die de verstrekkende gevolgen van hun handelen niet goed kunnen overzien.
De brand heeft volgens de rechtbank ook voor de jongens veel gevolgen gehad. Dat speelt mee bij de beslissing om hun geen straf op te leggen. Ze hebben wel onoplettend gehandeld en zijn daarom wel schuldig, oordeelt de rechtbank.
De rechter zei ook dat de jongens kinderen zijn die zich als kinderen hebben gedragen:
Bij de brand kwamen een man van 39 en zijn zoon van 4 om het leven. De moeder en dochter van het gezin raakten gewond. De brand brak uit doordat een van de jongens vuurwerk stak tussen de kussens van een bank in de hal. Het gezin stond op dat moment in de lift en kwam erin vast te zitten doordat de stroom uitviel door de brand.
De jongens woonden op dat moment in de flat. Na de fatale brand zijn de twee gezinnen verhuisd, omdat ze niet in de flat konden blijven wonen. Ook zijn de jongens een tijdje niet naar school geweest. Ondanks de dramatische gevolgen van de brand voegt een straf volgens de rechtbank niets meer toe.
De nabestaanden hebben een schadevergoeding gevraagd voor affectieschade, dat wil zeggen compensatie voor verdriet door het overlijden van een naaste. De rechtbank heeft hun 75.000 euro toegewezen. Omdat de jongens minderjarig zijn, moeten hun ouders deze schadevergoeding betalen.