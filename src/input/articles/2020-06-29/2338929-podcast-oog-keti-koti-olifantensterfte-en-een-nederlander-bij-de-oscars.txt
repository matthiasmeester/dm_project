Deze week was Keti Koti, de herdenking van de afschaffing van de slavernij. Theatermakers Sue-Ann Bel en Ayrton Fraenk hebben allebei Surinaamse roots en maakten een voorstelling over dit onderwerp. Toen ze research deden, vonden ze in de Black Archives gegevens over hun eigen families, vertelden ze Wilfried de Jong.
Verder in deze podcast aandacht voor de mysterieuze olifantensterfte in Botswana. Honderden olifanten zijn in korte tijd dood aangetroffen in de Okavango Delta. De regering en natuurorganisaties tasten in het duister over de toedracht. Bioloog en olifantenkenner Christiaan van der Hoeven van het Wereld Natuur Fonds vertelt over de olifantensterfte.
En sekswerkers mogen sinds woensdag weer aan het werk. Miriam van de belangenvereniging voor sekswerkers, Proud, en escort Lisa vertellen over hun afgelopen corona-maanden.
Tot slot de Nederlandse stuntman Willem de Beukelaer, die deze week werd verrast: hij mag als één van de 800 nieuwe leden van de prestigieuze Academy meebepalen welke films een Oscar krijgen. Hij was "volledig overvallen" door het nieuws, dat zijn zoon en een vriendin toevallig online hadden gelezen.
Deze aflevering van Het beste uit het oog kun je hier beluisteren. Bevalt het? Vergeet je dan niet te abonneren!
Onze podcasts:
De Dag: Elke werkdag hoor je bij De Dag gesprekken die nét even verder graven, verteld door betrokkenen en journalisten van alle omroepen.
De NOS op 3 Tech Podcast: iedere donderdag praten Casper Meijer en zijn gasten je bij over het laatste nieuws uit de wereld van technologie en sociale media.
Met het Oog op Morgen: elke dag een overzicht van het nieuws, een blik in de ochtendkranten en het betere journalistieke interview.
Het Beste uit het Oog: iedere zaterdag selecteert de redactie van Met het Oog op Morgen de mooiste gesprekken van de afgelopen week.
De Stemming van Vullings en Van der Wulp: Elke vrijdag een nieuwe aflevering waarin de politieke week wordt doorgenomen. Gemaakt door NOS en EenVandaag.
NOS Voetbalpodcast: iedere maandag nemen voetbalcommentatoren de week door, met anekdotes van experts en vooruitblikken op komende wedstrijden.