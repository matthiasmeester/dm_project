Goedemorgen! Vandaag staat Thijs H. voor de rechter. Hij wordt ervan verdacht vorig jaar drie mensen te hebben omgebracht. En in Arnhem wordt de nieuwe canon van Nederland gepresenteerd. Dat is een lijst met belangrijke historische thema's.
Vandaag is het eerst vrij zonnig. Geleidelijk ontstaan er landinwaarts stapelwolken, maar het blijft droog. Het wordt 20 tot 24 graden en er staat een matige westelijke wind.
Ga je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
Emeritus paus Benedictus XVI heeft voor het eerst sinds zijn aftreden als kerkleider in 2013 de omgeving van Rome verlaten. De 93-jarige Benedictus was de afgelopen dagen in de Zuid-Duitse stad Regensburg, om afscheid te nemen van zijn oudere broer Georg (96).
De 93-jarige Duitser is lichamelijk zwak en zit in een rolstoel. De voormalige kerkleider woont nog steeds in het Vaticaan en reist bijna nooit.
In het Brabantse Vonkel snakt men naar een kermis. Het hele dorp kijkt uit naar de kermis. Al was het maar vanwege de gezelligheid. "Er zijn hier maar twee evenementen per jaar", zegt Rini Verwegen van de dorpsraad.
Kermisexploitant Frits Hoefnagels staat al tientallen jaren met zijn Cake Walk op de kermis in Volkel. Maar zijn attractie met bijzondere historie staat nu al maanden stil:
Fijne dag!