De grote stap in de versoepelingen van de coronamaatregelingen betekende dat het kabinet een lastige boodschap voor het publiek had. Ja, heel veel mag weer. Maar ook: blijf anderhalve meter afstand houden, werk zoveel mogelijk thuis, vermijd drukte.
In de podcast De stemming van Vullings en Van der Wulp analyseren Joost Vullings en Xander van der Wulp of het kabinet erin slaagde het beleid goed uit te leggen. Ze hoorden diverse metaforen voorbij komen, een instrument waar politici zich vaker van bedienen.
Zo vergeleek premier Mark Rutte Nederland met een kasteel dat wordt belegerd door een vijand: het virus. Dit is niet het moment om de verdedigingsmuur weg te halen, ofwel: blijf afstand houden. "Het kan misschien helpen om de boodschap te verhelderen", denkt Joost.
Deze aflevering van De Stemming kun je hier beluisteren. Bevalt het? Vergeet je dan niet te abonneren!
Verder beschouwen Xander en Joost de strijd om het lijsttrekkerschap bij D66 en het CDA. Waar het bij de christen-democraten aan regie ontbrak, verdient de communicatieafdeling van D66 verdient een compliment voor de lancering van Sigrid Kaag.
"Overal zag je de krantenkoppen voorbij komen waarin Kaag werd gepresenteerd serieuze premierskandidaat", zegt Joost. "En dat voor een partij die in de peilingen op tien zetels staat."
Hij hoopt wel dat ook bij D66 zich nog een tegenkandidaat meldt. "Het lijkt wel of veel partijen een soort 'democratieangst' hebben. Het zou mooi zijn als daar ook nog wat te kiezen valt."
In de rubriek In de Wandelgangen een ontmoeting met Jaap van Dissel van het RIVM over de noodzaak van de anderhalvemeter-maatregel, het politieke debat waar hij zich afzijdig van wil houden en publieke kritiek.
Onze podcasts:
De Dag: Elke werkdag hoor je bij De Dag gesprekken die n√©t even verder graven, verteld door betrokkenen en journalisten van alle omroepen.
De NOS op 3 Tech Podcast: iedere donderdag praten Casper Meijer en zijn gasten je bij over het laatste nieuws uit de wereld van technologie en sociale media.
Met het Oog op Morgen: elke dag een overzicht van het nieuws, een blik in de ochtendkranten en het betere journalistieke interview.
Het Beste uit het Oog: iedere zaterdag selecteert de redactie van Met het Oog op Morgen de mooiste gesprekken van de afgelopen week.
De Stemming van Vullings en Van der Wulp: Elke vrijdag een nieuwe aflevering waarin de politieke week wordt doorgenomen. Gemaakt door NOS en EenVandaag.
NOS Voetbalpodcast: iedere maandag nemen voetbalcommentatoren de week door, met anekdotes van experts en vooruitblikken op komende wedstrijden.