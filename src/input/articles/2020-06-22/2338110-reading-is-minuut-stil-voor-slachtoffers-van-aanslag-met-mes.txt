In de Britse stad Reading hebben inwoners een minuut stilte gehouden voor de slachtoffers van de mesaanval op zaterdag. De herdenking was onder meer bij het park waar de drie slachtoffers werden gedood.
De Britse autoriteiten gaan uit van een terroristische aanslag. Bij de daad werden nog eens drie andere mensen verwond.
Ook op andere plekken in de stad, die ongeveer 40 kilometer ten westen van Londen ligt, stonden mensen stil bij de gebeurtenis:
Er is een 25-jarige verdachte opgepakt, volgens Britse media gaat het om een LibiÃ« geboren man genaamd Khairi Saadallah. De verdachte handelde alleen, zegt het ministerie van Binnenlandse Zaken. Met een mes viel hij 's avonds de mensen in het park aan, vanwege de coronacrisis is dit een populaire plek om af te spreken.
Een van de slachtoffers is een in de VS geboren man van 39 jaar, melden Amerikaanse media. Joe Ritchie-Bennet woonde de laatste 15 jaar in het Verenigd Koninkrijk. Ook de Britse leraar James Furlong (36) is genoemd als een van de doden.
Studenten en docenten hielden op de school waar Furlong les gaf een herdenkingsplechtigheid:
Saadallah stond sinds vorig jaar op de radar bij Britse inlichtingendiensten, meldt persbureau Reuters op basis van een anonieme bron bij veiligheidsdiensten. De verdachte zou met extremistische motieven plannen hebben gemaakt om het land uit te reizen. Uiteindelijk heeft hij dit plan volgens de bron niet uitgevoerd.