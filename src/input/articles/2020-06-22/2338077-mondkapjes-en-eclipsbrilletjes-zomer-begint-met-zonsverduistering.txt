Mondkapjes werden aangevuld met eclipsbrilletjes in Azië en Afrika gisteren. Op die continenten kon men op de langste dag van het jaar genieten van een zonsverduistering.
Bekijk hier beelden van de zonsverduistering die in veel landen te zien was:
Doordat de maan tussen de zon en de aarde schoof was er in de lucht minutenlang een ring van vuur te zien. Miljoenen mensen liepen uit om het natuurfenomeen te volgen.
Vanwege het coronavirus waren grote bijeenkomsten bij bijvoorbeeld de Burj Khalifa in Dubai geannuleerd, maar op sommige plekken waren wel telescopen opgesteld. Anderen namen genoegen met de speciale brilletjes, een zwart stuk glas of zelfs röntgenfoto's.
Zonsverduisteringen komen ongeveer twee keer per jaar voor, maar zijn altijd maar slechts op bepaalde plekken op aarde te zien. Op 10 juni volgend jaar is in Nederland een gedeeltelijke verduistering te zien: de maan bedekt dan ruim een kwart van de zon.