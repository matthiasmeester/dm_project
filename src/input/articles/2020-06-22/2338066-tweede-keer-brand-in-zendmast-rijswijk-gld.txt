In de buurt van het Gelderse dorp Rijswijk is een zendmast uitgebrand. De zelfde mast stond twee maanden geleden ook al in brand; toen was er sprake van brandstichting.
De brand, in het buitengebied tussen Wijk bij Duurstede en Tiel, werd aan het begin van de nacht gemeld.
Op beelden is te zien dat de mast tot in de top brandde:
De brandweer heeft het vuur na korte tijd geblust.
Afgelopen voorjaar zijn verspreid over Nederland zendmasten in brand gestoken, of zijn er pogingen daartoe gedaan. Tot eind mei telde de politie zo'n dertig incidenten.
De branden hebben mogelijk te maken met verzet tegen de uitrol van een 5G-netwerk in Nederland. Anti-5G-activisten vrezen dat er gezondheidsrisico's kleven aan de 5G-techniek, ook al is hier geen sluitend wetenschappelijk bewijs voor. De Nationaal Co√∂rdinator Terrorismebestrijding en Veiligheid sprak in april van een "zorgelijke ontwikkeling".