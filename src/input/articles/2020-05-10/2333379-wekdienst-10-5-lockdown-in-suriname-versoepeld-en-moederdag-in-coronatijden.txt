Goedemorgen! In Suriname worden de lockdown-maatregelen versoepeld. En het is vandaag Moederdag.
Eerst het weer. De zon schijnt af en toe en vooral in de zuidoostelijke helft kan een bui vallen. In de middag komt er een stevige wind te staan. In de nieuwe week is het fris met vooral op maandag veel wind.
Moet je vandaag toch de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
De afstemming van basisscholen met de kinderopvang verloopt moeizaam, zei Felix Rottenberg, voorzitter van de Branchevereniging Kinderopvang gisteravond in tv-programma Op1. Veel scholen hebben niet overlegd met de buitenschoolse opvang, die ook herstart nu maandag de basisscholen weer opengaan. Hij vergeleek de verhouding tussen beide met de relatie van "een neef en een nicht die elkaar niet zo aardig vinden".
Als voorbeeld noemde hij de situatie in Tilburg, waar kinderopvangorganisaties de hele week met ouders hebben gebeld, omdat schoolbesturen vanwege de vakantie niet bereikbaar waren. In 65 procent van de gevallen gaat het volgens hem goed, maar in 35 procent niet. "Dat is echt te veel, het is echt een probleem (...) Scholen gaan te veel hun eigen gang."
Zanger Jangu Macrooy heeft het Eurovisiesongfestival niet gewonnen. Hij werd dertiende met het nummer Grow. IJsland kreeg de meeste punten, gevolgd door Rusland en Litouwen. Omdat het echte Songfestival komende week niet doorgaat, is er een alternatieve online competitie gehouden.
De uitslag van het alternatieve festival zegt weinig over de kansen van volgend jaar. Dan moeten alle deelnemers namelijk een nieuw nummer insturen.
Benieuwd naar de winnaar? Dit is de clip van de IJslandse zanger Da√∞i Freyr:
Fijne dag! 