In Didam zijn zaterdagavond vier mensen opgepakt nadat er schoten waren gelost in een woning. De vier werden door agenten in kogelwerende vesten uit een ander huis gehaald. Later werd een vijfde verdachte opgepakt in Doetinchem. Over slachtoffers is niets bekend.
De woning waarin geschoten is, ligt aan de Kerkstraat. Er lagen meerdere kogelhulzen op straat.
De politieactie trok veel bekijks in het dorp, meldt Omroep Gelderland. Er waren Nederlandse en Duitse politie-eenheden bij betrokken.