Een winkel op de Mathenesserdijk in Rotterdam-Delfshaven is vannacht meerdere keren beschoten. Het is een zaak die pakketten bezorgt.
Rond 04.15 uur werden meerdere knallen gehoord, zegt de politie. In het raam van het pand zijn kogelgaten te zien.
Bekijk hier beelden van het beschoten winkelpand:
Er was binnen niemand aanwezig en er zijn dus geen slachtoffers. Op straat zijn patronen gevonden van een automatisch geweer, schrijft Rijnmond.
Donderdag was er ook al een schietpartij in Rotterdam-West; toen is er meerdere keren geschoten op een woning in de Potgieterstraat. De politie onderzoekt of er een verband is tussen beide schietpartijen.