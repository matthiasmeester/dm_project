De Amerikaanse soulzangeres Betty Wright is overleden. Dat heeft haar nichtje bekendgemaakt op Twitter. Waaraan ze is overleden, is niet bekend. Wright was 66 jaar.
Wright, geboren als Bessie Regina Norris, is vooral bekend van klassiekers als Tonight is the Night, Where is the Love en haar grootste hit Clean Up Woman.
Ze begon haar carri√®re in de gospelgroep van haar familie in Miami, Op 14-jarige leeftijd kwam haar eerste soloalbum uit. Met de hit Girls can't do what the Guys do kwam ze in 1968 voor het eerst in de top 40. Haar grootste hits scoorde ze begin jaren 70. In 1988 had ze nog succes met het nummer No Pain, No Gain.
Voor Where is the Love kreeg Wright in 1974 een Grammy Award voor het beste R&B-nummer. In de jaren 80 lanceerde ze haar eigen platenlabel. Ze was de eerste vrouwelijke artiest die dat deed. Ze was ook bekend als zangcoach in de realityserie Making the Band.
Wright trad meermalen op in Nederland, onder meer op North Sea Jazz. In juli vorig jaar stond ze nog in Paradiso.
Ook in 2016 trad ze daar op:
Op 3 mei vroeg zangeres Chaka Khan op Twitter om te bidden voor Betty Wright, waaruit was af te leiden dat er iets mis was met haar gezondheid: