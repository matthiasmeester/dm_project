Vanaf volgend jaar worden auto's bij de apk strenger getest op de felheid van koplampen, als het aan de RDW ligt. De verkeersdienst adviseert aan het ministerie van Infrastructuur om nieuwe eisen in te stellen voor garagehouders en keurstations, waardoor ze hun oude meetapparaten de deur uit moeten doen.
Auto's beschikken over steeds modernere lichttechnieken, zoals led-verlichting en xenonlampen. De ANWB constateerde vorig jaar in een onderzoek (.pdf) dat de felheid van koplampen hierdoor toeneemt.
Bij een van de geteste led-systemen zou het licht op 20 centimeter afstand drie keer zo fel zijn als een blik recht in de zon. Dat leidt tot risico's op verblinding bij tegenliggers.
De huidige testapparatuur van koplampen kan die verblinding niet goed genoeg detecteren en daarom adviseert de RDW het ministerie om de eisen aan te scherpen. Autokeurders moeten dan met ingang van 1 januari 2021 testapparaten hebben met een in hoogte verstelbaar projectievlak, zodat het volledige dimlichtbeeld beter kan worden beoordeeld.
Een jaar later komt er als het aan de RDW ligt ook een strengere eis op het gebied van de ondergrond bij de controles. Op de vloer of hefbrug moet dan een markering zijn aangebracht.
Het ministerie moet uiteindelijk beslissen over het advies van de RDW. Vooruitlopend daarop heeft de verkeersdienst garagehouders en keurstations wel al ge√Ønformeerd over de investeringen die ze mogelijk moeten doen.