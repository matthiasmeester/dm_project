Door een grote brand bij afvalverwerker Renewi in Vlaardingen is er veel stank- en rookoverlast in delen van de provincie Zuid-Holland. De brand brak gisteravond en duurt voort, meldt een woordvoerder van de Veiligheidsregio Rijnmond. Vanwege de overlast is vanmiddag opnieuw een NL-Alert verstuurd. Dat gebeurde vannacht ook al een keer.
Volgens de woordvoerder is sprake van een zeer lastig te bestrijden brand. "Het is een hele grote berg afval, die moet men met shovels uit elkaar trekken", zegt hij. "Het afval naar buiten rijden, en daar blussen. Het ene bergje brandt wat feller dan het andere."
De rook trekt naar het noordwesten, in de richting van Delft, Pijnacker en Zoetermeer. Bij de DCMR Milieudienst Rijnmond zijn ruim 220 klachten binnengekomen over stank en een brandlucht. 
De brand wordt geblust door de bedrijfsbrandweer, met hulp van de reguliere brandweer. De veiligheidsregio verwacht dat de overlast de hele dag aanhoudt. Het afval bestaat volgens de woordvoerder uit 'klein huishoudelijk afval'.
Bekijk beelden van de brand hier: 