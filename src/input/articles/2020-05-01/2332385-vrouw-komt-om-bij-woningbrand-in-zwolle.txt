Bij een woningbrand in Zwolle is vannacht een vrouw om het leven gekomen. Het gaat om de bewoonster, zegt de politie.
De recherche en een forensisch arts doen onderzoek bij de benedenwoning in de wijk Stadshagen. Er is geen vermoeden van een misdrijf, meldt RTV Oost.
De brandweer kreeg rond 05.30 uur een melding van de brand en schaalde al snel op naar 'grote brand.' In de woning werd het slachtoffer gevonden.