Goedemorgen! Het is vandaag de Dag van de Arbeid en in veel landen is dat een vrije dag, daarom wordt er bij de grens extra gecontroleerd. En ondernemers in Zeeland mogen vanaf vandaag 15 procent van hun slaapplaatsen verhuren.
Het weer: zon, afgewisseld met een aantal stevige buien met kans op hagel en onweer. Er staat een vrij krachtige westenwind en het wordt een graad of 14.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Tienduizenden mbo-studenten hebben door de coronacrisis hun stage moeten afbreken. Dat blijkt uit een rondvraag van de NOS onder de mbo-instellingen in de 32 grootste gemeenten van ons land. Bij sommige studenten die hun stage hebben moeten afbreken kan het diploma in gevaar komen.
Het overgrote deel van hun stages is voortijdig beëindigd, vaak omdat de stagebedrijven dicht gingen. Bij sommige opleidingen zoals allround kapper of schoonheidsspecialist loopt dat op tot 100 procent. Volgens een ruwe schatting zijn minstens 40.000 mbo'ers gedupeerd.
Een Franse suikerbietenfabriek is het middelpunt van een diplomatieke rel met België. Door een lek in een reservoir is er duizenden liters afvalwater in de Schelde terechtgekomen - en dat zorgt kilometers stroomafwaarts voor problemen:
Fijne dag!