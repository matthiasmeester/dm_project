Elon Musk, de ceo van autobedrijf Tesla, heeft op Twitter geschreven dat de beurskoers van zijn bedrijf "te hoog" is. Het had al snel effect op de aandelen Tesla: de waarde daalde met dertien procent, maar steeg daarna wel weer een beetje.
De miljardair twitterde ook dat hij bijna al zijn materiÃ«le bezit zal verkopen. "Ik zal geen huis bezitten", schreef hij op het sociale medium. En een halfuur later: "Mijn vriendin is boos op me."
De Zuid-Afrikaanse ondernemer, die ook ceo is van ruimtevaartbedrijf SpaceX, tweette verder het Amerikaanse volkslied Star Spangled Banner en zei: "Geef het volk zijn vrijheid terug." Gisteren noemde hij de lockdown "fascistisch".
Musk heeft al eens problemen gehad met de Amerikaanse beurswaakhond (SEC) vanwege zijn twittergedrag. In september 2018 schreef hij Tesla van de beurs zou halen, waardoor de koers met 7 procent steeg. De SEC zei dat dat "onjuist en misleidend" was.
Musk kreeg een miljoenenboete en moest voortaan een jurist van het bedrijf zijn tweets laten controleren op beursgevoelige informatie.
Tegen de Amerikaanse zakenkrant The Wall Street Journal zegt Musk dat hij geen grapje maakte en dat zijn tweets niet zijn gecontroleerd voordat hij ze verstuurde.