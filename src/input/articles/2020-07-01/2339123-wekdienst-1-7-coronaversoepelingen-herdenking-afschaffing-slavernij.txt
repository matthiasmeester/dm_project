Goedemorgen! Vandaag worden de coronaregels verder versoepeld en daarmee is Nederland uit de lockdown. En in het Oosterpark wordt, zonder publiek, de afschaffing van de slavernij herdacht.
Het weer: vooral in het zuiden regen, in het zuidoosten kans op onweer. Het wordt rond 20 graden met een matige tot vrij krachtige zuidwestenwind.
Ga je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
Het kabinet wil het kiesstelsel zo wijzigen dat kiezers de mogelijkheid krijgen om of op een partij te stemmen of op een persoon. Het doel is dat kandidaten die kunnen rekenen op steun van de kiezers meer kans hebben om verkozen te worden, schrijft minister Ollongren van Binnenlandse Zaken aan de Eerste en Tweede Kamer.
Twee jaar geleden adviseerde een staatscommissie onder leiding van oud-minister Remkes om het parlementaire stelsel te moderniseren. De binding tussen kiezer en gekozene moet hiermee vergroot worden.
Het klinkt gezellig noch verantwoord: drinken in de auto. Maar dat is juist wel de bedoeling van horecaondernemer Ferdi van Essen uit Putten. In de auto's mag je namelijk met meer mensen zitten dan aan een tafeltje op het terras.
Dat ziet er zo uit:
Fijne dag!