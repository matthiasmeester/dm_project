In Rotterdam is een binnenschip met containers tegen de Willemsbrug gevaren. Een aantal containers is in de Maas beland. Een getuige zag zeven tot tien containers in het water verdwijnen. Een aantal is gezonken. Het is niet bekend wat erin zit.
Bekijk hier de beelden van de botsing:
"Ik wilde net mijn telefoon pakken, toen ik een bekend geluid hoorde", zegt Hans Mosselman van pop-uprestaurant A La Plancha aan de Maaskade. "Ik woon al langer in de buurt en om de drie Ã  vier jaar gebeurt dit". Hij verbaast zich erover, omdat duidelijk aangegeven staat hoe hoog de brug boven het water ligt.
Mosselman pakte zijn telefoon en kon nog net vastleggen hoe er containers over boord gingen. Het schip ligt nu aan de kade op het Noordereiland.
De politie spreekt over drie verloren containers. Er loopt een onderzoek naar de oorzaak van het ongeluk.
De regionale zender Rijnmond schrijft dat de Willemsbrug beschadigd is. Volgens Rijnmond vaart het schip onder Duitse vlag.