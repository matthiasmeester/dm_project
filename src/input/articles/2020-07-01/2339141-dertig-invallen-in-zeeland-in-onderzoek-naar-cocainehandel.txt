De politie heeft vanochtend in het kader van een groot onderzoek naar drugshandel op dertig locaties in Zeeland invallen gedaan. Er zijn negen mensen aangehouden.
De invallen werden gedaan bij bedrijven en huizen op Walcheren. De meeste invallen vonden plaats in het havengebied van Vlissingen, meldt Omroep Zeeland.
In Wolphaartsdijk werden een man en vrouw aangehouden:
De politie is niet op zoek naar drugs of geld, maar hoopt vooral meer te weten te komen over het netwerk achter de handel en dat netwerk op te rollen.
De invallen werden gedaan door zwaarbewapende leden van het Dienst Speciale Interventies. Op dit moment worden de bedrijven en huizen doorzocht door rechercheurs. Bij de actie zijn in totaal zo'n 400 agenten betrokken.
Politie en justitie vermoeden dat er meerdere criminele groepen betrokken zijn bij de import van coca√Øne via de Vlissingse haven. De afgelopen jaren zijn in de haven grote hoeveelheden drugs onderschept. Vaak zaten die verstopt tussen dozen met bananen of ander fruit.