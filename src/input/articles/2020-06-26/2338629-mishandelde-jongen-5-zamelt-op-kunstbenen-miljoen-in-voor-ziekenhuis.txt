Een Britse jongen heeft meer dan een miljoen pond opgehaald voor het ziekenhuis dat zijn leven heeft gered. De vijfjarige Tony Hudgell liep daarvoor een sponsorloop van tien kilometer op zijn beenprotheses.
De jongen werd zwaar mishandeld door zijn ouders toen hij een baby was. In het Londense Evelina-kinderziekenhuis werden zijn benen geamputeerd en kreeg hij twee protheses. Zijn biologische ouders zitten een gevangenisstraf van tien jaar uit.
Om het ziekenhuis te bedanken, startte hij een inzamelingsactie:
Volgens zijn adoptiemoeder kon Tony in februari nog amper een stap zetten. Dat ging snel beter, begin deze maand liep hij al honderden meters per dag.
Het was eigenlijk de bedoeling om 500 pond op te halen voor het ziekenhuis. Inmiddels staat de teller op meer dan een miljoen pond, zo'n 1,1 miljoen euro.