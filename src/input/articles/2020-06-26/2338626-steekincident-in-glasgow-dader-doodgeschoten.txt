In de Schotse stad Glasgow heeft een man meerdere mensen neergestoken. De dader is door de politie doodgeschoten.
De politie meldt dat er zes mensen gewond zijn geraakt, onder wie een agent. Ze zijn naar het ziekenhuis gebracht. Britse media maakten eerder melding van nog twee doden, maar trokken dat later in.
Op het moment van het incident waren er veel mensen op straat:
Het steekincident vond plaats in het trappenhuis van een hotel dat wordt gebruikt om asielzoekers te huisvesten. De dader had geen terroristisch motief, zegt de politie.
Een ooggetuige zag vanuit een nabijgelegen kantorencomplex hoe vier gewonden werden afgevoerd. "Ik zag een man van Afrikaanse afkomst op de grond liggen, zonder schoenen aan", zei de getuige tegen de BBC. De man zou hevig hebben gebloed.
Dat bevestigt een andere ooggetuige, die tijdens de steekpartij in het hotel was. "Ik was in mijn kamer en hoorde beneden hard geschreeuw", zei hij tegen de BBC. "Ik hoorde een man en een vrouw om hulp roepen."
De man wilde gaan kijken wat er aan de hand was en zag bloed in de lift. "Ik nam toen de trap en zag dat de receptie ook onder het bloed zat."
De Schotse premier Nicola Sturgeon reageert op Twitter op het incident:
Ook de Britse premier Johnson betoont zijn medeleven: