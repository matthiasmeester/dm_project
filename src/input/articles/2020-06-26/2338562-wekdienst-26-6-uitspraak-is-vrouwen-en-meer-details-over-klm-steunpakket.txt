Goedemorgen! Vandaag maakt het kabinet meer bekend over het steunpakket voor KLM en doet de Hoge Raad uitspraak over het al dan niet terughalen van IS-vrouwen en hun kinderen. Verder krijgen de middelbare scholieren die dat nog niet hebben gehad hun diploma. Hoe? Dat is voor veel van hen nog een verrassing. 
Het wordt opnieuw tropisch warm met 29 tot 32 graden en veel zon. In de late middag en avond kan in de zuidelijke provincies mogelijk een pittige regen- of onweersbui vallen. Er waait een matige zuidoostenwind. In het weekend slaat het weer om en komen er buien. Vooral zaterdag kunnen die pittig uitpakken met onweer. De temperatuur daalt naar zo'n 21 graden.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Het Amerikaanse Huis van Afgevaardigden heeft een wet aangenomen die het makkelijker maakt om wangedrag van agenten aan te pakken. Mogelijk wordt ook het gebruik van de nekklem landelijk verboden.
De wet is vernoemd naar George Floyd, die eind mei om het leven kwam door politiegeweld. "Precies een maand geleden sprak George Floyd zijn laatste woorden, I can't breathe, en daarmee heeft hij de loop van de geschiedenis veranderd", zei Nancy Pelosi, de Democratische voorzitter van het Huis.
De Democraten dienden het wetsvoorstel in. De Senaat moet de wet nog goedkeuren, maar omdat de Republikeinen daar in de meerderheid zijn, is de kans klein dat de wet in werking kan treden. Die vrezen dat het voorstel de politie ondermijnt.
Wel zijn beide partijen het eens over een nationale database waarin politiegeweld wordt bijgehouden.
De wereldberoemde countrygroep Dixie Chicks is opgehouden te bestaan. Althans; in naam. De bandleden hebben het woord 'Dixie' geschrapt, vanwege de link met het Amerikaanse slavernijverleden.
Vanwege de opgelaaide discussie over racisme na de dood van George Floyd, is besloot het countrytrio tot de naamswijziging.
Samen met de aankondiging van de naamwijziging brachten The Chicks een videoclip uit bij hun nieuwe single, met recente beelden van antiracisme--demonstraties in Amerika: 
Fijne dag!