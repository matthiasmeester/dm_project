Goedemorgen! Vanaf vanochtend rijden er weer (iets) meer treinen in Nederland. Ook komen vandaag de betrokken ministers weer bijeen voor overleg over de coronacrisis. 
Het weer: de dag begint met veel bewolking terwijl de regen geleidelijk wegtrekt. In de middag is het op een enkele bui na droog en schijnt de zon af en toe. Het wordt 12 tot 16 graden.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Studenten komen door het wegvallen van hun inkomsten financieel in de problemen. Dat zeggen de Landelijke Studentenvakbond en FNV Young & United. Vandaag is er in de Tweede Kamer een debat over de positie van studenten.
Een aantal fracties in de Tweede Kamer deelt de zorgen. Studenten zouden gemiddeld 530 euro per maand mislopen. De meesten zijn flexwerker en hebben een nulurencontract. De bonden zeggen 1600 meldingen te hebben van studenten die hun boodschappen of huur niet meer kunnen betalen.
Rondjes en rondjes liep hij, de 99-jarige veteraan Tom Moore. Voor de zorg, om te helpen tijdens de coronacrisis. Nu hij donderdag 100 wordt, tonen Britten massaal hun dankbaarheid. Met verjaardagskaarten:
Fijne dag!