Goedemorgen! Premier Rutte schuift vanavond aan bij Op1 voor zijn eerste grote tv-interview sinds het uitbreken van de coronacrisis. Verder zijn er spannende presidentsverkiezingen in Polen en wil coureur Max Verstappen revanche in Oostenrijk. 
Vandaag wisselen zon en stapelwolken elkaar af. Het blijft vrijwel droog en het wordt 19 tot 22 graden. Er staat een zwakke noordwestenwind.
Ga je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
President Trump heeft gisteren voor het eerst in het openbaar een mondkapje gedragen. Dat deed hij bij een bezoek aan een militair ziekenhuis bij Washington. Tot nu toe weigerde de president om een mondmasker te dragen bij openbare bijeenkomsten. Volgens betrokkenen vond hij dat dat hem zwak doet lijken, en dat het de aandacht te veel op de gezondheidscrisis in de VS vestigt.
Tien dagen geleden stelde Trump die houding bij. Ondertussen blijft de corona-uitbraak in de VS zich uitbreiden. Het aantal besmettingen stijgt al vijf dagen op rij, gisteren met een recordaantal van 71.389 nieuwe gevallen.
Deze toeristen waren niet echt handig bezig, zegt de politie van Noordwijk over de vakantiegangers die dit weekend met een gehuurde Maserati over het strand reden. De prijzige auto kwam vast te zitten in het zand. Samen met toeristen heeft de politie de bolide weggehaald. 
"Foutje bedankt", aldus de politie:
Fijne dag!