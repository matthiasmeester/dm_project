In Rotterdam is gisteravond een man doodgeschoten. Dat gebeurde in de wijk Prinsenland aan de oostkant van de stad.
Rond 22.15 uur kreeg de politie meldingen dat er op de Clazina Kouwenbergzoom schoten zijn gehoord. Gealarmeerde politiemensen troffen de man zwaargewond aan, maar de hulp kwam te laat. Hij overleed ter plekke.
De omgeving werd afgezet voor onderzoek:
Niet ver van de plek, in Capelle aan den IJssel, vond de politie een brandende auto. Mogelijk is het voertuig door de daders gebruikt als vluchtauto. De politie onderzoekt dat.