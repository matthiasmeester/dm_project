Goedemorgen! Denk houdt vandaag een (online)-ledenvergadering. En in Tilburg en Eindhoven worden vandaag opnieuw anti-racismeprotesten gehouden. 
Het weer: In de ochtend zijn er perioden met zon. Later neemt vanuit het westen de bewolking toe en vooral in de kustprovincies vallen talrijke buien, mogelijk met onweer. Er waait een vrij krachtige tot harde zuidwestenwind en het wordt 13 tot 16 graden.
Moet je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
De Amerikaanse oud-vicepresident Joe Biden heeft genoeg gedelegeerden binnengehaald om namens de Democraten mee te doen aan de presidentsverkiezingen. Dat heeft persbureau Associated Press uitgerekend op basis van de uitslagen van de voorverkiezingen die dinsdag werden gehouden. Biden was al de gedoodverfde Democratische presidentskandidaat nadat Bernie Sanders zich begin april had teruggetrokken uit de race, maar hij had officieel nog niet genoeg gedelegeerden verzameld. Hij zal het in november opnemen tegen Donald Trump.
Ook prins William probeert een steentje bij te dragen tijdens de coronacrisis. Hij heeft de afgelopen vrijwilligerswerk gedaan voor een dienst die mensen met tekstberichten steunt als ze persoonlijke problemen hebben. De Britse prins appte anoniem naar hulpzoekende mensen. Dat deed hij in het kader van een nationale Vrijwilligersweek.
Tijdens een videogesprek liet de prins andere vrijwilligers weten dat hij meehielp:
Fijne dag!