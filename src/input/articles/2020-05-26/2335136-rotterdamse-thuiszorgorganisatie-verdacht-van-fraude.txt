De Rotterdamse thuiszorgorganisatie Naborgh heeft mogelijk gefraudeerd met declaraties. Dat blijkt uit onderzoek van de Nederlandse Zorgautoriteit (NZa). Die heeft de administratie onderzocht en met cliÃ«nten en medewerkers gepraat en daarna aangifte gedaan bij het Openbaar Ministerie. Het OM bepaalt of er een rechtszaak komt.
De NZa heeft sterke vermoedens van strafbare feiten. Volgens de toezichthouder weken de declaraties van Naborgh af van de declaraties van andere thuiszorgorganisaties. Daarom begon de NZa een onderzoek.
Vanwege de mogelijke fraude moest Naborgh vorig jaar al stoppen met het geven van thuiszorg.
Onderzoeksjournalisten van Follow The Money, Pointer en Reporter Radio meldden vorig jaar dat Naborgh veel winst boekte en dat de eigenares het geld in eigen zak stak. Naborgh probeerde met een kort geding uitzending te voorkomen, maar verloor die zaak.