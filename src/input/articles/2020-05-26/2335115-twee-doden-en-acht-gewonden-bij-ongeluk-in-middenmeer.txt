Bij een botsing tussen een busje en een auto op een kruispunt op de N240 in Middenmeer (Noord-Holland) zijn een 25-jarige en 44-jarige man uit RoemeniÃ« om het leven gekomen. Acht mensen raakten gewond.
De politie vermoedt dat de bestuurder van het busje de auto over het hoofd gezien toen hij de kruising op reed. De wagens botsten op elkaar en eindigden in een greppel. De twee dodelijke slachtoffers werden bij de botsing uit het busje geslingerd.
In het busje zaten negen mensen. De anderen inzittenden zijn met verwondingen naar het ziekenhuis gebracht. Ook de bestuurder van de auto is gewond geraakt, schrijft NH Nieuws.
De personen die in het busje zaten, zijn tijdelijke arbeidskrachten uit Oost-Europa, meldt een woordvoerder van de politie. Ze werkten bij een agrarisch bedrijf.
De weg was enkele uren afgesloten voor onderzoek.