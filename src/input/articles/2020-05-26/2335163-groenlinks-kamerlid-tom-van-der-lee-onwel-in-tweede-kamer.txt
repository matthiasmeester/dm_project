Kamerlid Tom van der Lee van GroenLinks is tijdens een vergadering in de plenaire zaal onwel geworden. Hij stond achter het spreekgestoelte toen het gebeurde. Kamervoorzitter Arib zag dat Van der Lee zich niet lekker voelde en schorste onmiddellijk de vergadering.
Direct daarna zakte het 55-jarige Kamerlid in elkaar, en werd opgevangen door Arib en personeel van de Kamer. Na enige tijd kon Van der Lee weer opstaan en op eigen kracht de plenaire zaal verlaten.
Van der Lee is inmiddels nagekeken door een arts. Die constateerde geen ernstige problemen.