Goedemorgen! Slachterijen krijgen tot uiterlijk vanavond van minister Schouten om aan te tonen hoe ze personeel denken te beschermen tegen het coronavirus en in Amsterdam en Den Haag gaan boa's de straat op om te demonstreren.
De zon schijnt vandaag uitbundig en het waait een groot deel van de dag nauwelijks. De temperatuur loopt op naar 21 tot 25 graden. Op de Waddeneilanden is het iets koeler en langs de westkust zal de temperatuur door een opstekende noordwestenwind ook wat zakken in de loop van de middag.
Moet je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
In Suriname is na de verkiezingsdag gisteren, het tellen van de stemmen begonnen. De dag verliep rommelig. Op sommige stemlocaties hadden mensen hun stem uitgebracht op verkeerde stembiljetten. Een stembureau werd enige tijd gesloten vanwege chaotische taferelen.
De voorzitter van het Onafhankelijk Kiesbureau zei tegen de krant De Ware Tijd dat het "een chaos" was. "In mijn twintigjarige carri√®re bij het kiesbureau heb ik nog nooit zoveel ellende gezien", zei ze.
De 81-jarige Bart Bakker produceert in zijn garage, met zijn eigen 3D-printer beschermingsmiddelen voor de zorg: plastic beschermingsmaskers en clips voor mondkapjes.
Bart zegt "wel een beetje van techniek te houden": 
Fijne dag!