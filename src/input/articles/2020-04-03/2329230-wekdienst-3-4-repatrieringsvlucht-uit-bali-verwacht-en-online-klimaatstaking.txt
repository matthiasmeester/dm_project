Goedemorgen! Terwijl de Europese ministers van Buitenlandse Zaken praten over de verdere repatriëring van burgers die vastzitten in het buitenland wordt er op Schiphol weer een vlucht uit Bali verwacht. En de Nederlandse klimaatstakers demonstreren online.
Zon en wolken wisselen elkaar af met kans op een bui. Het wordt vandaag ongeveer 10 graden bij een stevige westenwind. In het weekend wordt het flink warmer. Vooral op zondag schijnt de zon flink en dan loopt de temperatuur op naar plaatselijk 20 graden.
Moet je vandaag toch de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Rechtbanken moeten ondanks de coronacrisis dringend meer strafzaken gaan behandelen, vinden de Nederlandse Vereniging van Strafrechtadvocaten, de Orde van Advocaten en Slachtofferhulp Nederland.
Vele duizenden strafzaken lopen vertraging op, omdat de rechtbanken en gerechtshoven sinds half maart gesloten zijn. Maar voor slachtoffers, verdachten en andere partijen is het van groot belang dat hun zaak zo snel mogelijk behandeld wordt, stellen de organisaties.
Naar voorbeeld van de Belgische tv-zender VTM wordt er vandaag gestart met de #NLblijftthuis-drone. De drone vliegt de komende weken over Nederland. Het is de bedoeling dat mensen een positieve boodschap laten zien op het dak, in de straat of op het balkon. 
Morgen vliegt de drone boven Tilburg. Aan het einde van de dag zijn de beelden te zien op de sites van het Brabants Dagblad, Eindhovens Dagblad, BN/DeStem, PZC, de Gelderlander, Tubantia, de Stentor, Q-Music en AD.
In deze video is te zien wat voor leuke beelden het in België oplevert:
Fijne dag!