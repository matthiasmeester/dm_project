Buiten de lijnen van schrijver en journalist Frank Heinen heeft de prijs voor het beste sportboek van 2019 gewonnen: de Nico Scheepmaker Beker, vernoemd naar sportjournalist Nico Scheepmaker (1930-1990).
Buiten de lijnen bevat 170 portretten van vergeten voetballers, zoals Willi Kraus, Alessandro Zarelli, Ali Dia en Jaguar√© Bezerra de Vasconselos. Het is een "kistje vol juwelen", zei juryvoorzitter David Endt, die de titel van het winnende boek bij Humberto op NPO Radio 1 bekendmaakte.
Heinen zei in Humberto dat hij ontzettend trots is op de prijs en ook op het boek. Het idee ontstond nadat hij voor het voetbaltijdschrift Hard Gras een reeks portretten van lang vergeten voetballers had gemaakt. Het moest een boek worden over bijzondere mensen met een tragisch randje, over mensen die om uiteenlopende redenen nooit het succes kregen dat ze hadden moeten krijgen, aldus Heinen.
Frank Heinen werd eerder dit jaar door de Nederlandse Sport Pers gekozen tot Sportjournalist van het Jaar.