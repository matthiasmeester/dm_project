De gemeente Rotterdam heeft drie ambtenaren van de afdeling Stadsbeheer op staande voet ontslagen vanwege corruptie. Zij zouden onder andere giften hebben aangenomen.
Vier andere Rotterdamse ambtenaren zijn geschorst. Zij worden verdacht van belangenverstrengeling, financiÃ«le vergrijpen en plichtsverzuim. Er wordt een integriteitsonderzoek naar hen gedaan.
Tegen de drie ambtenaren die ontslagen zijn, was het zwaarste bewijsmateriaal verzameld.
De strafmaatregelen grijpen terug op een onderzoek van de rijksrecherche uit 2018 naar een fraudezaak bij de afdeling Stadsbeheer. Daarop volgde in 2019 een intern onderzoek van de gemeente waarna twee medewerkers van Stadsbeheer oneervol werden ontslagen, maar dat is nooit bekendgemaakt.
Behalve de maatregelen tegen de zeven ambtenaren heeft de gemeente ook de zakelijke relaties verbroken met betrokken externe partijen en maatregelen genomen om herhaling te voorkomen.