Staatssecretaris Vijlbrief van FinanciÃ«n wil onderzoeken of de btw op de dagelijkse boodschappen kan worden verlaagd. Hij ziet nog veel haken en ogen aan de maatregel. "Maar ik wil er wel naar kijken, het staat op mijn lijstje. Alles wat bijdraagt aan herstel, daar kijken we naar."
Vijlbrief zei dat omdat Duitsland heeft besloten om de btw op dagelijkse boodschappen een half jaar lang te verlagen. De maatregel is bedoeld om ondernemers in de coronatijd een steuntje in de rug te geven.
In Nederland is het lage btw-tarief, dat wordt geheven op noodzakelijke levensbehoeften, onlangs verhoogd van 6 naar 9 procent. Op de vraag of hij dat niet kan terugdraaien, zegt Vijlbrief: "Tuurlijk, alles kan. Maar de btw voor een paar maanden verlagen is in de uitvoering wel ingewikkeld voor de Belastingdienst. Het moet wel kunnen."
De staatssecretaris zegt dat het verlagen van de btw "typisch zo'n maatregel is waar je naar kijkt in crisistijd". Maar er staat nog "heel veel meer" op zijn lijstje. "Deze staat in de top 10 of top 20."