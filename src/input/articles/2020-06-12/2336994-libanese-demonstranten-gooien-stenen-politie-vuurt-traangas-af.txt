In Libanon zijn honderden mensen de straat opgegaan om te protesteren tegen het instorten van de nationale munt. Gisteren daalde het Libanese pond naar een nieuw dieptepunt ten opzichte van de dollar.
Op meerdere plaatsen in het land blokkeerden demonstranten snelwegen. In Beiroet gooiden ze stenen naar de politie en soldaten, wat met traangas werd beantwoord. Ook werden er stenen naar bankkantoren gegooid.
Bekijk hier beelden van het protest:
Premier Diab heeft zijn afspraken van vandaag afgezegd en opgeroepen een noodsessie te houden om de financiÃ«le crisis in het land te bespreken. Libanon werd in maart bankroet verklaard.
Tijdens de coronacrisis stegen de prijzen, omdat het Libanese pond steeds minder waard werd. Vanwege de strenge lockdown, die inmiddels is opgeheven, werden eerdere protesten tegen de regering afgebroken.
Begin dit jaar gingen betogers ook al de straat op om te protesteren tegen de in hun ogen corrupte politieke klasse. En afgelopen oktober kondigde premier Hariri na aanhoudend protest zijn vertrek aan.