In Den Bosch heeft een bestelbus een gasleiding geramd. Dat gebeurde op een kruising vlak bij het Jeroen Bosch Ziekenhuis.
De omgeving was ruim afgezet. De bestelbus kwam op zijn kant terecht. De bestuurder van de bus bleef ongedeerd, schrijft Omroep Brabant. Veel hulpdiensten waren ter plaatse. De brandweer spoot water op de leiding om het gas dat ontsnapte te vernevelen.
Waardoor het ongeluk kon gebeuren, is niet bekend.