Architect en kunstenaar Christo is op 84-jarige leeftijd overleden. Hij was met name bekend vanwege zijn inpakkunst: zo pakte hij in 1985 de Pont Neuf in Parijs in. Hetzelfde deed hij in 1995 met de Rijksdag in Berlijn.
Een paar van zijn bekendste werken:
Christo Vladimirov Javacheff, zoals hij voluit heette, werd geboren in 1935 in de Bulgaarse stad Gabrovo. Hij studeerde in Sofia aan de kunstacademie en kwam jaren later in Parijs terecht, waar hij als portretschilder geïnspireerd raakte door onder anderen Jackson Pollock.
Een lang gekoesterde wens van de Bulgaars-Amerikaanse kunstenaar en diens vrouw die in 2009 overleed, was het inpakken van de Arc de Triomphe in Parijs. Christo en zijn vrouw kwamen in 1962 al op dit idee. Het bouwwerk aan de Champs-Élysées zal naar verwachting op 18 september volgend jaar gehuld worden in een blauwgrijs doek.
Andere projecten van Christo waren onder meer The Umbrellas in 1991 in Japan en de VS, Floating Piers in 2016 in Italië en Mastaba vorig jaar in Londen.
In Noord-Italië bezochten in 2016 miljoenen mensen The Floating Piers: een watertapijt op het Iseomeer bij het dorpje Sulzano. Het kunstwerk van Christo trok toen zoveel bekijks dat het piepkleine dorp de stroom bezoekers niet aan kon. De autoriteiten voelden zich daarom genoodzaakt om het kunstwerk 's nachts te sluiten.
Christo's kunstwerk 'Floating Piers' zorgde voor extreme drukte: 