Goedemorgen! Er gelden in grote delen van het land maatregelen om tijdens het paasweekend overal anderhalve meter afstand te kunnen houden. En de winnaar van de Woutertje Pieterse Prijs voor het beste Nederlandse kinder- of jeugdboek wordt bekend gemaakt. 
Vandaag wordt een zonnige en warme dag met temperaturen van 19 tot 23 graden. Er staat een zwak tot matig oostenwindje. Morgen is het ook nog warm, maar wel kan later op de dag lokaal een pittige bui vallen. Vanaf maandag wordt het bij een frisse noordenwind nog maar 10 graden.
Moet je vandaag toch de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Binnenkort komen strafzaken mogelijk ook in de avonduren en in het weekend voor de rechter. Dat zei de hoogste baas van het Openbaar Ministerie vrijdagavond in Op1. Door de coronacrisis blijven er nu per week 5000 tot 6000 zaken op de plank liggen.
Vooral de lichtere zaken zoals winkeldiefstallen en vernielingen worden momenteel niet afgehandeld. De topman van het OM hoopt dat alle zaken alsnog behandeld zullen worden. "Onze inzet is dat niemand het recht ontloopt."
Het lied Gewoon Opnieuw uit de voorstelling Showponies II van Alex Klaasen heeft de Annie M.G. Schmidtprijs voor het beste Nederlandstalige theaterlied gewonnen.
Het lied werd geschreven door Jurrian van Dongen en Peter van de Witte. De tekst biedt volgens de jury "iets van hoop".
Andere genomineerden voor de prijs waren Arjen Lubach met Beter in bed, Brigitte Kaandorp met Het is gebeurd, Kiki Schippers met Dorp, Mike Bodd√© met Ik dacht dat jij het was en Yvonne van den Eerenbeemt met La Fin.
Luister hier naar Gewoon Opnieuw:
Fijne dag!