Een inwoner van Assen heeft langere tijd dood in zijn woning gelegen. De man is volgens de politie een natuurlijk dood gestorven.
Hoelang de man in de woning aan de Zaagmolen, nabij het centrum van de stad, lag, is volgens een politiewoordvoerder niet te zeggen. Agenten gingen bij de woning langs na een melding.
Buurtbewoners hadden al lange tijd geen levensteken van de man waargenomen. "Ik denk dat ik hem inmiddels al een jaar niet gezien, zo goed kende ik hem verder niet", vertelt een buurman bij RTV Drenthe. Het zou gaan om een man van rond de 50 jaar. 