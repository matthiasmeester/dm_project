In het noorden van het Egyptische schiereiland Sinaï zijn 18 militanten gedood door het Egyptische leger, melden de legertop in een verklaring. Ze zouden naar een militaire post zijn gereden om een terreuraanslag te plegen.
Een van de aanvallers zou een bomgordel hebben gedragen. Ook zegt het leger een aantal bomauto's te hebben vernietigd. Bij de achtervolging van de terreurverdachten in de buurt van de plaats Bir al-Abed kwamen twee militairen om en raakten er vier gewond.
Aanslagen in de Sinaï komen vaker voor. De autoriteiten strijden er tegen islamitische terreurgroepen. Sinds Mohammed Morsi van het Moslimbroederschap in 2013 werd afgezet als president van Egypte, zijn er honderden agenten en soldaten door militanten gedood.
Ook op andere plekken in het land hebben islamitische terroristen de afgelopen jaren aanslagen gepleegd. Soms konden die worden verijdeld.