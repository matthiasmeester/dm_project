In Amsterdam is halverwege de nacht geschoten op een sporthal. Twee verdachten zijn gevlucht op een scooter, meldt de politie. Er zijn geen gewonden.
Het pand staat aan de Johan Huizingalaan, in stadsdeel Nieuw-West. De politie hoopt dat getuigen zich melden.
Vorige nacht werd een hotel aan de Spuistraat in het centrum onder vuur genomen. Er zaten meerdere kogelgaten in de voordeur. Gewonden vielen er niet.