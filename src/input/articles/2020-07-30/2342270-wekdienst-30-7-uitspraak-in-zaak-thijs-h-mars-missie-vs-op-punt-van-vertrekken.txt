Goedemorgen! De rechtbank in Maastricht doet uitspraak tegen Thijs H. die wordt verdacht van het plegen van drie moorden in de Scheveningse Bosjes en op de Brussummerheide. En de Amerikanen lanceren, als het weer gunstig is, een raket met die een karretje op Mars moet zetten.
Het weer: in het zuiden zonnig en in het noorden wat bewolking, maar het blijft droog. Het wordt 21 graden op de Wadden tot 27 in het zuidoosten.
Ga je op pad? Hier vind je het overzicht van de werkzaamheden en files en de situatie op het spoor.
Jezidi-kinderen die door IS zijn ontvoerd, maken na hun terugkeer een lichamelijke en geestelijke crisis door, concludeert Amnesty International in een rapport. Het gaat in totaal om zo'n 2000 kinderen. Velen hebben posttraumatische stress, depressies en angststoornissen, of zware lichamelijke klachten door bijvoorbeeld seksueel misbruik.
De Jezidi's zijn een religieuze minderheid in Noord-Irak. Nadat IS hun gebied in 2014 veroverde, zijn er duizenden Jezidi's vermoord, misbruikt en tot slaaf gemaakt. Ook werden kinderen ingezet om te vechten.
Volgens Amnesty zijn ze in de steek gelaten. De internationale gemeenschap wordt opgeroepen vrouwen en kinderen uit de Jezidi-gemeenschap onderdak te verlenen in andere landen. Bijvoorbeeld voor meisjes die verkracht zijn is in Irak amper behandeling mogelijk.
Een teddybeer met een spraakbericht van een overleden moeder is met hulp van beroemdheden terug bij de rechtmatige eigenaar. De knuffel van de Canadese Mara Soriano werd vorige week tijdens het verhuizen gestolen, waarna ze een grote zoekactie begon.
Acteur Ryan Reynolds loofde op Twitter een beloning uit van ruim 4000 euro voor degene de beer zou terugbrengen naar Soriano. Ook George Stroumboulopoulos, een Canadese presentator, bood de vinder een beloning.
Fijne dag!