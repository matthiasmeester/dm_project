Goedemorgen! Gemeentebestuurders vragen in Den Haag aandacht voor de financiÃ«le problemen van gemeentes en de strafeis voor de verdachte van betrokkenheid bij de dood van de Orlando Boldewijn wordt bekendgemaakt.
Vooral in het noorden ontstaan enkele pittige buien. In het zuiden is het minder nat en ook wat zonniger. Het wordt 18 tot 21 graden en er staat een matige, aan zee vrij krachtige zuidwesten- tot westenwind. Het wisselvallige zomerweer houdt na vandaag aan.
Ga je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
Er komen geen excuses voor het slavernijverleden van Nederland. Wel komt er een herdenkingsjaar in 2023. Dan is het 150 jaar geleden dat de Nederlandse slavernij is afgeschaft. Coalitiepartijen ChristenUnie en D66 hadden daarvoor gepleit.
Volgens premier Rutte werkt een spijtbetuiging polariserend, en ook in de Tweede Kamer was er geen meerderheid voor te vinden.
"Het is geen raar verzoek. Maar de vraag is of je mensen die vandaag leven verantwoordelijk kunt houden voor het verleden. Dat kunnen anderen weer als pijnlijk ervaren", aldus Rutte.
Rijkswaterstaat heeft het in Staphorst aan de stok met twee verliefde ooievaars. Het stel bouwt nesten boven de A28 en boven het spoor. Stuk voor stuk plekken waar ze niet welkom zijn. Dus worden de nesten iedere keer weggehaald. Maar de ooievaars bouwen gewoon steeds weer een nieuw nest, meldt RTV Oost. Het koppel drijft Rijkswaterstaat ermee tot wanhoop.
Fijne dag!