In Berlijn heeft een automobilist vanmorgen vroeg voetgangers aangereden bij station Bahnhof Zoo. Zes mensen raakten gewond, drie van hen zijn zwaargewond. Een persoon moest worden gereanimeerd. Volgens Bild was diegene onder de auto terechtgekomen.
De politie denkt dat het een ongeluk was, er zijn geen aanwijzingen voor een aanslag. De 24-jarige bestuurder zou de macht over het stuur zijn verloren toen hij te hard door een bocht reed. Ook had hij te veel gedronken.
De man, die in een Mercedes-SUV reed, is gearresteerd. Hij wordt verdacht van poging tot doodslag.
Het ongeluk gebeurde op de Hardenbergplatz, het plein voor het station. Een tiental omstanders heeft slachtofferhulp aangeboden gekregen.
De hulpdiensten waren snel ter plaatse: