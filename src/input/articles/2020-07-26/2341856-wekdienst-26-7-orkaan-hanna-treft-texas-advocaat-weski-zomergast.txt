Goedemorgen! In de Amerikaanse staat Texas komt de eerste orkaan van het seizoen aan land. En Matthijs de Ligt kan met Juventus kampioen van Italië worden. 
De regen trekt snel het land uit en rond de middag breekt de zon af en toe door. Er kan nog wel een bui vallen, lokaal met onweer. Het wordt 18 graden tot 23 graden.
Ga je op pad? Hier vind je het overzicht van de werkzaamheden en files en de situatie op het spoor.
Vanwege het stijgende aantal coronapatiënten heeft de provincie Antwerpen een nieuw pakket maatregelen ingevoerd. 
Zo wordt het dragen van mondkapjes op drukke openbare plekken verplicht voor iedereen boven de 12 jaar, wordt samenscholing van meer dan tien personen verboden en mogen huishoudens voortaan wekelijks maximaal afspreken met tien personen, in plaats van met vijftien.
Ook landelijk lijken er extra regels op komst om de oplopende besmettingscijfers te beteugelen. De Nationale Veiligheidsraad van België komt niet vrijdag maar al maandag bijeen.
Eens in de twee jaar staat Mars dicht bij de aarde, en dat is hét moment om sondes naar de planeet te lanceren. De Verenigde Arabische Emiraten en China hebben hun Marsverkenners al gelanceerd, maar de grootste klapper van het tweejaarlijkse vuurwerk moet donderdag op weg gaan: de Amerikaanse rover Perseverance gaat voor het eerst Marsgrond verzamelen om terug te sturen naar de aarde.
In deze NOS-animatie met beelden van NASA en ESA zie je hoe de mega-operatie werkt:
Fijne zondag!