Goedemorgen! Voor we beginnen even een vraag, want we zijn benieuwd wat je van de Wekdienst vindt. Om te kijken wat we kunnen aanvullen of verbeteren vragen we je deze korte enquÃªte in te vullen. Dank alvast! En dan naar het nieuws van vannacht en wat gaat komen.
De zon schijnt uitbundig maar er zijn vanmiddag ook wat stapelwolken. De noordelijke wind trekt aan tot matig, kracht 3 tot 4. Het wordt 17 graden op de Waddeneilanden, 18 graden langs de westkust en in het zuiden kan het kwik oplopen tot lokaal 25 graden.
Moet je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
Ruim een dag na de parlementsverkiezingen in Suriname blijft de uitslag onduidelijk. Met 80 procent van de stemmen geteld gaat oppositiepartij VHP gaat ruim aan de leiding, maar het is nog niet duidelijk of de partij genoeg zetels wint om te voorkomen dat president Bouterse na augustus een derde termijn krijgt. Volgens de VHP is er bij de verkiezingen gefraudeerd door de aanhangers van Bouterse.
Premier Rutte en deelstaatpremier Laschet van het Duitse Noordrijn-Westfalen spraken gisteren met elkaar via een videoverbinding. Journalisten mochten na afloop vragen stellen, maar dat verliep verre van soepel. Slechte verbindingen maakten het behoorlijk ingewikkeld.
Sommige journalisten kwamen de online persconferentie niet in, en een van hen had de microfoon te zacht staan. "You have to pump up the volume", maande Rutte hem lachend.
Fijne dag!