Zware regenval blijft voor problemen zorgen in Japan. Door landverschuivingen en overstromingen zijn inmiddels zeker 58 mensen om het leven gekomen. Voor vandaag zijn opnieuw flinke buien voorspeld.
Japan heeft al ruim een week veel last van zware regenval. Afgelopen week viel volgens de Japanse weerkundige dienst op sommige plekken in een uur tijd meer dan 100 millimeter regen.
Tienduizenden militairen, agenten en reddingswerkers proberen bij de hardst getroffen plaatsen te komen om bewoners naar veilig gebied te brengen. Ook wordt er nog gezocht naar zeker veertien vermisten. In totaal zijn ruim 3,5 miljoen mensen geadviseerd te evacueren. Het is niet duidelijk hoeveel mensen dat daadwerkelijk hebben gedaan.
Besmetting
Op de verschillende opvangplekken probeert men met mondkapjes en ontsmettende middelen te voorkomen dat er mensen met het coronavirus worden besmet. Toch heerst de angst voor een uitbraak nu zoveel mensen samenkomen.
Op deze opvanglocatie zijn enkele maatregelen getroffen: