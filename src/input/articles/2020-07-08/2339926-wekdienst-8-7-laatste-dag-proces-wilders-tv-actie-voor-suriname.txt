Goedemorgen! Vandaag is mogelijk de laatste dag van het 'minder minder'-proces tegen Geert Wilders, en op tv wordt vanavond geld ingezameld voor de bestrijding van corona in Suriname.
Het is bewolkt en regenachtig. In de loop van de dag is het in het noorden, midden en westen waarschijnlijk droog en breekt de zon even door. Er staat een zwakke tot matige wind. Het wordt niet warmer dan 18 graden.
Ga je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
Meer dan de helft van de ondernemers heeft er vertrouwen in dat hun bedrijf de huidige economische malaise overleeft, meldt het CBS. Met name de reisbranche is een stuk positiever. In mei dacht nog 10 procent van de bedrijven dat ze het wel zouden redden, inmiddels is dat 51 procent. In de horeca zijn de ondernemers pessimistisch. Een kwart denkt dat het bedrijf volgend jaar nog bestaat. Een derde van de horecaondernemers vreest dat hun zaak het einde van het jaar niet haalt.
Het Siberische plaatsje Shuluta neemt drastische stappen, om de bewoners binnen en toeristen buiten te houden. Inwoners van een dorp willen maar niet geloven dat een op de tien dorpelingen het coronavirus onder de leden heeft. Om de quarantaine af te dwingen is om het hele dorp een greppel gegraven. Wie probeert weg te rijden komt onherroepelijk vast te zitten. Van de tien toegangswegen is er nog eentje open, maar wel met een controlepost.
Fijne dag!