Op vliegbasis Eindhoven is uit voorzorg een vliegtuig geland. Het gaat om een transportvliegtuig van de luchtmacht - een C-130 Hercules - dat was getroffen door de bliksem.
Toen bekend werd dat het vliegtuig de landing ging inzetten, werd de brandweer Brabant-Zuidoost ingeschakeld. Een woordvoerder van de brandweer zegt dat de landing probleemloos verliep. "De gevolgen zijn zeer beperkt."
De brandweereenheden keerden kort na de landing terug naar de kazernes.