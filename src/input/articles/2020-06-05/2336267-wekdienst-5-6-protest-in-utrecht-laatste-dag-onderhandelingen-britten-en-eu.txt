Goedemorgen! Vandaag is er een anti-racisme demonstratie in Utrecht, en het is de laatste dag van de onderhandelingen tussen de Britten en de EU over het handelsakkoord.
Het is bewolkt en er trekt regen van west naar oost over het land. De temperatuur ligt tussen 12 en 14 graden.
Moet je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
Vannacht is er voor de tiende nacht gedemonstreerd in de Verenigde Staten tegen racisme en politiegeweld. Bij zo'n protest in de stad Buffalo in de staat New York is een man van 75 zwaargewond geraakt. Hij kwam ten val toen hij door de oproerpolitie tegen de grond werd geduwd. Eerst zei de politie dat de man gestruikeld was. Een video van het voorval wordt massaal gedeeld en heeft ervoor gezorgd dat er nu een intern onderzoek is gestart. Twee agenten zouden zijn geschorst.
Bekijk hier de beelden van het incident. Waarschuwing: de beelden van het incident kunnen als schokkend worden ervaren.
Het seizoen van twee sportcompetities in Amerika, de NBA (basketbal) en MLS (voetbal), worden afgemaakt in Disney World in Florida. De competities, die in maart werden stilgelegd vanwege de coronacrisis, wijken uit naar het ESPN Wide World of Sports Complex, dat in het Disney World-resort ligt en voldoende hotels en sportaccommodaties omvat.
Fijne dag!