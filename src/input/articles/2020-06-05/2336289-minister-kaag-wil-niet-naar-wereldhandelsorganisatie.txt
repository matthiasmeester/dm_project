Minister Kaag is niet beschikbaar om de hoogste baas van Wereldhandelsorganisatie WTO te worden. Dat zei haar woordvoerder voorafgaand aan de ministerraad.
Zelf zei Kaag het iets meer omfloerst: "Ik ben geen kandidaat. Ik ga niet verhuizen, misschien zien sommigen dat graag, dat weet ik niet." Het hoofdkantoor van de WTO is gevestigd in de Zwitserse stad Gen√®ve. Kaags naam circuleerde de afgelopen weken als kandidaat om directeur-generaal van de WTO te worden.
Tegelijkertijd wordt de minister voor Buitenlandse Handel genoemd als potentieel leider van haar partij. "Ik beraad me serieus over de D66-kandidatuur", zei Kaag daarover vanmorgen opnieuw.
Kandidaat-lijsttrekkers kunnen zich tot begin augustus melden. De partijtop van D66 verwacht dat deze maand al duidelijk wordt wie de kandidaten zijn.
Ook fractievoorzitter Jetten heeft al meermaals gezegd dat hij erover nadenkt. Minister Ollongren van Binnenlandse Zaken zei vorige week dat ze niet beschikbaar is.
Vorige week zei premier Rutte dat baas van de WTO "niet een baan is waarmee je kan scoren":