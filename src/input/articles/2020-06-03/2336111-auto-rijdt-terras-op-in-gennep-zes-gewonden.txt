In de Limburgse plaats Gennep is een auto een terras op gereden. Zeker vijf mensen zijn daarbij lichtgewond geraakt, een andere gewonde moest in het ziekenhuis behandeld worden, meldt de politie. Alle gewonden verkeren buiten levensgevaar.
De bestuurder van het voertuig, een 19-jarige man uit Ottersum, is even verderop in Cuijk aangehouden en wordt binnenkort verhoord. 
Het is niet bekend of de automobilist doelbewust op het terras is ingereden of dat er sprake is van een ongeluk. Nader onderzoek moet dat uitwijzen.