Premier Rutte ging naast de vakantie ook in op de antiracismedemonstraties in de VS en in Nederland. "De dood van George Floyd is onacceptabel", zei hij in de persconferentie na afloop van het corona-crisisberaad. Floyd, een zwarte man, kwam om het leven in de Amerikaanse stad Minneapolis nadat hij minutenlang op de grond werd gedrukt door een witte politieagent.
Sindsdien wordt er gedemonstreerd in de VS en de afgelopen dagen ook op verschillende plaatsen in Nederland. "Over de VS", zei Rutte, "wat mensen daar meemaken, maken mensen hier ook mee."
Rutte noemde discriminatie in Nederland een "systemisch probleem". "Ook hier worden mensen beoordeeld op hun afkomst."
Het is niet alleen een Amerikaans probleem, zei Rutte:
Hij zei het dan ook "duizend procent" te begrijpen dat mensen ertegen willen demonstreren. Maar hoe het ging in Amsterdam maandag, noemde de premier "onverantwoord".
"We hebben ook te maken met een pandemie. Je hebt ook een verantwoordelijkheid om anderen niet aan te steken", zei Rutte. Naar de demonstratie op de Dam kwamen te veel mensen, waardoor afstand houden niet meer mogelijk was.
Op dezelfde manier waarop we "collectief weerstand moeten bieden" tegen racisme, moeten we ook collectief 1,5 meter afstand houden, benadrukte hij. Hij wilde nog niets zeggen over het afbreken van de demonstratie in Rotterdam vanavond - ook vanwege drukte - omdat hij nog niet genoeg informatie had op dat moment.
Over het gebruik van traangas en rubberkogels in de VS tegen betogers wilde Rutte zich ook niet echt uitlaten. "Ik ga niet het Amerikaanse overheidsoptreden becommentariÃ«ren. Maar ik schrik van de beelden."
Je kunt de hele persconferentie van Rutte en minister De Jonge hier terugkijken: