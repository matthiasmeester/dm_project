Goedemorgen! De coronamaatregelen worden vanaf vandaag deels versoepeld in Nederland. En dat geldt ook voor landen als Frankrijk, België en Spanje. 
Eerst het weer. De dag begint bewolkt, maar de zon komt er in de loop van de dag steeds meer bij. De dag staat in het teken van een forse noordenwind met in de kustgebieden zware windstoten tot 75 kilometer per uur. Het is behoorlijk fris met maxima tussen 10 en 13 graden.
Moet je vandaag toch de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
In de Straat van Hormuz is een incident geweest met een Iraans marineschip, melden Iraanse media. De BBC bericht op basis van lokale journalisten dat een ander schip is gezonken nadat het was geraakt door een raket.
Het marinefregat Jamaran zou die te vroeg hebben afgeschoten, op een moment dat het getroffen schip nog niet was weg gevaren. Het Iraanse Fars-persbureau meldt dat een opvarende is omgekomen en dat er meerdere gewonden zijn. Het marineschip is van de Iraanse Revolutionaire Garde.
Mitra Nazar was sinds 2017 Balkan-correspondent voor de NOS. Begin dit jaar werd ze correspondent Turkije, toen de coronacrisis net in volle hevigheid was uitgebarsten. Ze kwam meteen in een surrealistische situatie terecht. Want toen half maart in Europa de grenzen nog wagenwijd open waren, gooide Turkije in één ruk alles dicht. Internationale vluchten worden massaal gecanceld.
Het gezin van Nazar was toen op familiebezoek in Engeland. Zelf was ze net in Turkije. Opeens was ze ingesloten in haar nieuwe land. "Als correspondent ben je eraan gewend dat plannen die je vooraf maakt, vaak in de soep lopen. Een vrij weekend met je gezin eindigt nogal eens abrupt omdat er nieuws is. Een verhaal kan zomaar een andere wending krijgen, een reis een andere richting. Je bent erop getraind. Maar deze wending was van een andere orde", schrijft ze in een terugblik op de eerste maanden van haar correspondentschap.
In Istanbul zorgen ambtenaren voor straatkatten, nu de inwoners thuis moeten blijven: 
Fijne dag!