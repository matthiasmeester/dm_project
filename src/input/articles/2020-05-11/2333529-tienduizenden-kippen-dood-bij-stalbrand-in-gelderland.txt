Een brand in een kippenschuur in het Gelderse Harskamp heeft 24.000 kippen het leven gekost.
De schuur van twintig bij tachtig meter brandde binnen korte tijd helemaal af, laat een woordvoerder van de brandweer weten aan Omroep Gelderland.
De brandweer hield omliggende gebouwen nat, om uitbreiding te voorkomen. Inmiddels is het sein brand meester gegeven.
De rookwolken waren in de wijde omgeving te zien. De oorzaak van de brand is nog niet bekend. Er raakte niemand gewond.