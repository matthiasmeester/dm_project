De drie bevolkingsonderzoeken naar kanker worden weer opgestart. De onderzoeken lagen stil als gevolg van de uitbraak van het coronavirus.
Deze week gaan de eerste uitnodigingen voor het bevolkingsonderzoek naar darmkanker de deur uit. Medio juni volgt borstkanker, mits er genoeg beschermingsmiddelen beschikbaar zijn. Begin juli wordt het bevolkingsonderzoek naar baarmoederhalskanker hervat.
"De bevolkingsonderzoeken zijn een ontzettend belangrijk onderdeel van onze preventieve gezondheidszorg", meldt staatssecretaris Blokhuis van Volksgezondheid. "Door de coronauitbraak was een tijdelijke pauze onvermijdelijk. Met vereende krachten gaan alle betrokkenen nu weer aan de slag om goed op te starten op een manier die veilig is voor cliÃ«nten en medewerkers."
Bij de hervatting wordt geprobeerd zo goed mogelijk aan te sluiten op de beschikbare capaciteit in de zorg voor vervolgonderzoek. Ook worden achterstanden waar mogelijk weggewerkt.