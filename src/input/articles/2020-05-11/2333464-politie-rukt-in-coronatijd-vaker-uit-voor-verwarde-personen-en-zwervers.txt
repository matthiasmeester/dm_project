Sinds de coronamaatregelen voor de zorg een kleine twee maanden geleden ingingen, is het aantal meldingen van overlast gestegen. Dat blijkt uit politiecijfers over april die NRC heeft opgevraagd. De politie rukte vaker uit voor "verwarde personen" en zwervers.
Zo kwamen er vorige maand ruim 9600 meldingen binnen over verwarde personen, ruim 1600 meer vergeleken met dezelfde periode vorig jaar. Of de oorzaak daadwerkelijk de coronacrisis is, durft de politie niet te zeggen. Maar de stijging is wel opmerkelijk.
Henk van Dijk, landelijk programmaleider 'personen met verward gedrag' van de Nationale Politie, zegt in de krant zich zorgen te maken. Agenten zien vaker mensen die geen zorg meer hebben en geen dagbesteding of begeleiding.
Wat de politie vooral zorgen baart, is dat er mensen zijn waar niemand meer een oogje op houdt. Sinds de coronamaatregelen in maart ingingen, hebben hulpverleners en psychiaters met een deel van hun patiÃ«nten alleen nog op afstand contact.