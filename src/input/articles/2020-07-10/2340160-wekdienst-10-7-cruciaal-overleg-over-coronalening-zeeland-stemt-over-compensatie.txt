Goedemorgen! In de Rijksministerraad is vandaag een cruciaal overleg over de voorwaarden die Nederland stelt aan de coronalening aan Cura√ßao, Aruba en Sint-Maarten. En de provincie Zeeland stemt deze ochtend over het compensatiepakket voor de marinierskazerne.
Het is vanochtend overal bewolkt en regenachtig. In de middag zien we de zon iets meer en is het vaker droog. De temperatuur loopt op tot 18 graden.
Ga je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
Het kabinet moet na de coronacrisis zorgen voor meer nieuwbouwwoningen en bestaande woningen versneld laten isoleren. Dat zegt de Raad voor de leefomgeving en infrastructuur in het advies Groen uit de crisis, dat vandaag wordt aangeboden aan vier ministeries. De raad vindt ook dat Nederland moet inzetten op een duurzame economie op de lange termijn, bijvoorbeeld door elektrisch rijden nog meer te stimuleren. Dat kan bijvoorbeeld door te zorgen voor genoeg oplaadpunten door het hele land.
Volgens de adviesraad kan het kabinet met dit soort maatregelen de economie en werkgelegenheid na de coronacrisis herstellen. De aanleg van nieuwe wegen kan nog wel even wachten, vinden de auteurs van het rapport. Volgens hen zijn er door het vele thuiswerken van de afgelopen maanden kansen ontstaan voor een andere manier van werken en verplaatsen.
De schade is op deze beelden goed te zien:
De Zeeuwse Glenn van Damme heeft al twee jaar een foodtruck in Mexico met bitterballen, poffertjes en Belgisch bier. Maar door de coronacrisis stond die truck wel een paar maanden stil, vertelt hij aan Omroep Zeeland.
"Het zou mooi zijn als het nu allemaal wat aantrekt", zegt Glenn over zijn webshop met de snacks. "En dat het qua corona goed gaat."
Fijne dag!