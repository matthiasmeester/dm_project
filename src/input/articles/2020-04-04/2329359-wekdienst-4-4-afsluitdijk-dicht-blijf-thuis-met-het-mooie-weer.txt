Goedemorgen! Het wordt mooi weer dit weekend, maar ga niet de natuur in! En de Afsluitdijk is dit weekend dicht vanwege werkzaamheden. 
Het weer: de zon schijnt flink, met in het binnenland ook wat stapelwolken. De temperatuur loopt op naar 10 graden op de Wadden en plaatselijk 15 in het zuiden van het land.
Moet je vandaag toch de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
De Amerikaanse gezondheidsdienst CDC adviseert Amerikanen om buiten mondmaskers te dragen. Dat zei president Trump op een persconferentie. Volgens Trump worden de kapjes niet verplicht. Trump liet weten dat hijzelf geen gehoor zal geven aan de oproep. "Het wordt een vrijwillig ding. Je kunt het doen, maar je hoeft het niet te doen."
Inwoners van Rio de Janeiro mogen door het coronavirus het huis niet uit. Om die mensen een hart onder de riem te steken speelt brandweerman Elielson Silva Dos Santos vanaf een hoogwerker een robbertje muziek.
Fijne dag!