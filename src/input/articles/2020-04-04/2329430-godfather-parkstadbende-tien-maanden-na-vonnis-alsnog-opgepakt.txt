De politie heeft de voortvluchtige Pascal M. uit Hoensbroek aangehouden. Hij was tien maanden spoorloos nadat hij tot een gevangenisstraf van 4,5 jaar was veroordeeld voor zijn betrokkenheid bij de zogenoemde Parkstadbende.
Die pleegde in de regio Heerlen en Brunssum jarenlang woninginbraken en autodiefstallen en hield zich bezig met heling en witwassen, meldt 1Limburg. In 2017 werd de bende opgerold.
M. werd in juni vorig jaar bij verstek veroordeeld. Hij was niet komen opdagen voor de zitting en was sindsdien spoorloos. Vanavond werd hij in Heerlen aangehouden.
Pascal M. werd door de rechter gezien als de 'Godfather' van de jongeren binnen de criminele organisatie. Hij is de vader van Romano M., die als de leider werd gezien. Ook moeder Elizabeth C. en Naomi van E., de vriendin van Romano, kregen celstraffen. Het OM vergeleek de bende eerder met de maffia vanwege de strakke hiÃ«rarchie die er heerste.