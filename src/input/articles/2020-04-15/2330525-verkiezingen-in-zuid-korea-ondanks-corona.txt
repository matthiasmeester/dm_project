In Zuid-Korea zijn vandaag gewoon parlementsverkiezingen, ondanks de coronacrisis. Er zijn wel voorzorgsmaatregelen genomen om verdere verspreiding van het virus te voorkomen. Zo heeft een kwart van de 44 miljoen stemgerechtigden al voor vandaag zijn stem uitgebracht, om drukte bij het stembureau te voorkomen.
Mensen met verhoging worden apart gezet, legt correspondent Sjoerd den Daas uit. "Iedereen wordt getemperatuurd en mensen wier temperatuur hoger is dan 37,5 graden worden naar een apart stemhokje geleid. Verder is een mondkapje verplicht, moet iedereen zijn handen desinfecteren en minstens een meter afstand houden."
Dat gaat zo: 
Volgens Den Daas mag president Moon hopen dat zijn Democratische Partij de grootste partij blijft. "Hij stond er aanvankelijk niet zo goed op omdat er weinig banen zijn gecreÃ«erd en hij weinig vooruitgang heeft geboekt tijdens zijn ontmoetingen met de Noord-Koreaanse leider Kim Jong-un. Nu wil hij zijn daadkrachtige corona-aanpak verzilveren met een overwinning."
De Zuid-Koreaanse overheid is na de uitbraak van het coronavirus direct begonnen met veelvuldig testen en het isoleren van mensen die besmet zijn. Het land heeft 10.600 officieel vastgestelde besmettingen en er zijn 225 doden. Dat is beduidend minder dan bijvoorbeeld in Nederland, waar ook veel minder wordt getest.