In Nederland is in 2019 voor ruim 19 miljard euro aan verdachte transacties ontdekt. Dat is een verdubbeling ten opzichte van 2018, meldt de Financial Intelligence Unit (FIU) in zijn jaarrapport. De FIU is de overheidsdienst die ongebruikelijke transacties opspoort.
In totaal waren er in 2019 zo'n 39.000 verdachte transacties. In de meeste gevallen ging het daarbij om vormen van witwassen of terrorismefinanciering, schrijft de financiÃ«le opsporingsdienst.
Opmerkelijk is dat er veel minder verdachte transacties waren dan een jaar eerder. Toen werd een recordaantal van bijna 58.000 transacties opgespoord. Dat er toch sprake is van een verdubbeling in het bedrag, komt volgens de FIU door 94 transacties met een waarde van bijna 17 miljard euro.
De FIU heeft alle verdachte transacties gemeld aan de opsporings-, inlichtingen- en veiligheidsdiensten. Die kunnen de bevindingen gebruiken bij hun onderzoeken naar bijvoorbeeld drugscriminaliteit of terrorisme.