Goedemorgen! Het is Tweede Paasdag en het Nederlandse marineschip de Karel Doorman vertrekt naar de Cariben om hulp te verlenen. Ook spreekt president Macron vanavond de Franse bevolking toe.
Wolkenvelden trekken over het land, maar in de middag komt de zon meer tevoorschijn. Op de meeste plaatsen blijft het droog. Er waait een koude, stevige wind uit het noorden en het wordt niet veel warmer dan 8 tot 11 graden.
Moet je vandaag toch de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
De VS en Mexico hebben zich aangesloten bij het akkoord dat de OPEC met Rusland heeft gesloten over de olieproductie. Ze hebben afgesproken dat ze 10 procent minder olie gaan produceren. In mei en juni wordt de productie beperkt met 9,7 miljoen vaten per dag.
De olieprijs is ingestort door de coronacrisis, omdat lockdowns en gesloten grenzen de vraag naar olie sterk hebben doen dalen. De prijsdaling werd nog versterkt door de prijzenoorlog tussen Rusland en OPEC-leider Saoedi-ArabiÃ«. Door de productievermindering hopen de landen de prijzen weer omhoog te krijgen.
De in Amerika populaire tv-show Saturday Night Live was dit weekend niet live en het programma werd ook niet zoals gewoonlijk in een studio gefilmd, maar opgenomen bij de makers thuis. En er was een bijzondere gastpresentator: Tom Hanks. Hij was voor het eerst weer te zien sinds zijn besmetting met corona: