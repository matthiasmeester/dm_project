De Democratische voormalige presidentskandidaat Bernie Sanders steunt zijn oud-rivaal Joe Biden bij de komende verkiezingen. Vanavond verschenen Sanders en Biden samen online in een livestream. De 78-jarige Sanders riep alle Amerikanen op om zich te verenigen en het kandidaatschap van Biden te steunen.
Dat is nodig om de "gevaarlijkste president uit de moderne geschiedenis van de VS" te verslaan, zei hij: 
In de livestream zei Sanders dat het geen geheim is dat hij en Biden van elkaar verschillen. Sanders vertegenwoordigt de progressieve vleugel in de Democratische Partij, Biden bevindt zich meer in het politieke midden.
Sanders benadrukte dat Donald Trump verslaan het belangrijkste is. "We moeten van Trump een one-term president maken", zei Sanders. "Ik zal alles doen wat ik kan om dat te laten gebeuren."
Vorige week trok Sanders zich terug uit de race om namens de Democraten mee te doen aan de Amerikaanse presidentsverkiezingen. Hij was de laatste serieuze tegenkandidaat van oud-vicepresident Biden om het in november op te nemen tegen zittend president Trump.