Een grote brand heeft gisteren een deel van de beroemde pier 45 in San Francisco verwoest. Volgens CNN is zeker een kwart van de historische pier door het vuur verwoest.
De brand brak gisterochtend vroeg uit. Er werden 150 brandweerlieden ingezet bij de bestrijding van de brand. Een brandweerman raakte gewond. Aan het begin van de middag was de brand onder controle. De brandweer bleef daarna nablussen om er zeker van te zijn dat het vuur niet weer zou oplaaien.
Pier 45 ligt vlakbij pier 39, die erg populair is bij toeristen. Beide pieren zijn onderdeel van de Fisherman's Wharf. Er zijn veel attracties, restaurants en winkels te vinden.
De oorzaak van de brand is nog onbekend. Er wordt een onderzoek ingesteld om die te achterhalen.
De brand veroorzaakte veel rook die tot in de wijde omgeving te zien was: 