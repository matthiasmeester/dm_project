Dit weekend zijn tientallen migranten aan land gegaan op het Italiaanse eiland Sicilië. Volgens het Italiaanse persbureau ANSA zijn ze in de buurt van de zuidelijke stad Palma di Montechiaro zo dicht mogelijk bij de kust van een schip gezet, dat meteen daarna is weggevaren.
In de eerste berichten die gebaseerd waren op verklaringen van ooggetuigen was sprake van 400 migranten. De burgemeester van het stadje stelde dat aantal bij naar 70, nadat hij met de migranten had gesproken.
Een aantal is aangehouden en zij vertellen vrijuit over hun plannen in Italië:
Het is onduidelijk of de politie alle migranten heeft opgepakt. Zij die wel zijn aangehouden zijn naar een opvangkamp gebracht. 
De kustwacht is naar het schip op zoek, terwijl de politie de migranten probeert op te pakken. Wie het land binnenkomt moet twee weken in quarantaine vanwege de coronapandemie.
Toch komen er sinds begin dit jaar weer steeds meer migranten naar het land. Tot nu toe gaat het om ongeveer 4500 mensen. In dezelfde periode vorig jaar waren dat er ruim 1350. Maar het zijn er nog altijd minder dan in het voorjaar van 2018: toen probeerden meer dan 10.000 migranten het land binnen te komen.