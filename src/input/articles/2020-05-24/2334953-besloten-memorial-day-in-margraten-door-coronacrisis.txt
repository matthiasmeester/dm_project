De jaarlijkse herdenking van gesneuvelde Amerikaanse soldaten in het Zuid-Limburgse Margraten is veel soberder verlopen dan gepland. Vanwege de coronacrisis mocht het publiek geen bloemen leggen op het ereveld van de begraafplaats.
Daar liggen 8301 Amerikaanse soldaten begraven, die grotendeels zijn omgekomen bij de bevrijding van Nederland, in de Ardennen en het Duitse Ruhrgebied. Nog eens 1722 vermiste soldaten worden herdacht op de Walls of the Missing: een herdenkingswand met hun namen.
Koning Willem-Alexander legde als eerste een krans:
In de Verenigde Staten worden elk jaar op de laatste maandag van mei alle omgekomen militairen herdacht. Traditioneel vindt de herdenking in Margraten de zondag daarvoor plaats.
De besloten plechtigheid werd bijgewoond door koning Willem-Alexander. Ook waren er toespraken van de Amerikaanse ambassadeur Pete Hoekstra, de Limburgse gouverneur Theo Bovens en van minister Bijleveld van Defensie.
Direct na de oorlog wilden de Limburgers iets terugdoen voor hun bevrijders. Ze adopteerden de graven op het ereveld in Margraten en het monument met de namen, om er tot op de dag van vandaag voor te zorgen.
Betty Vrancken was één van de eerste adoptanten:
Kijk hier de hele herdenkingsceremonie terug: