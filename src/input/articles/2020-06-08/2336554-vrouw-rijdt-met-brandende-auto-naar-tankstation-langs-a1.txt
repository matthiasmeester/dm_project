Op de A1 bij Holten is vanochtend een auto in brand gevlogen. De bestuurster nam de afslag richting een tankstation. Medewerkers drukten op de noodknop waardoor de pompen werden uitgeschakeld.
"We zagen de auto naderen, met rook uit de ramen", zegt een medewerker. "We hoopten dat ze niet hier naartoe zou rijden."
De bestuurster parkeerde de auto een paar meter voor de overkapping bij de pompen:
Het lukte de medewerkers niet om de brand te doven. RTV Oost schrijft dat de brandweer het vuur heeft geblust.
Het vuur is niet overgeslagen naar het tankstation. Voor zover bekend raakte niemand gewond.