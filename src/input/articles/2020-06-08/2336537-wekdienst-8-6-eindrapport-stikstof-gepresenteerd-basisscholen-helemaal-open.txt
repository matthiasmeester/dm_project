Goedemorgen! De commissie-Remkes komt vandaag met het eindrapport over de aanpak van de stikstofproblematiek, het MH17-proces gaat verder en basisscholen mogen weer volledig open.
Vandaag is er veel bewolking en vallen er verspreid over het land een paar buien. De temperatuur ligt vanmiddag tussen 14 en 18 graden. De wind draait geleidelijk naar het noorden en is overwegend matig van kracht.
Moet je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
De Nederlandse economie zit in een historisch diepe recessie, ondanks alle steunpakketten. Dit jaar krimpt de economie met bijna 6 procent, schrijven economen van de Rabobank in hun kwartaalbericht. Daarmee maakt Nederland momenteel de diepste economische dip in honderd jaar door. De zwaarste klappen zijn voor de horeca; in die sector wordt ruim 40 procent krimp verwacht.
Het is hier nog ondenkbaar, maar Nieuw-Zeeland is voor zover bekend helemaal coronavrij. In het land zijn al 17 dagen geen besmettingen meer gemeld en inmiddels is de laatste bekende patiÃ«nt van het virus genezen. Premier Ardern heeft daarom besloten alle nog geldende maatregelen op te heffen. Afstand houden hoeft vanaf morgen niet meer. Alleen de grenzen blijven nog dicht.
In Nieuw-Zeeland zijn in totaal zo'n 1500 mensen besmet geweest met het coronavirus, relatief weinig in vergelijking tot andere landen. 22 mensen zijn eraan overleden.
Fijne dag!