Goedemorgen! Nederland viert 75 jaar bevrijding, maar op een andere manier dan velen voor ogen hadden. Door de coronacrisis gaan allerlei feestelijkheden, waaronder de bevrijdingsfestivals, niet door. Hieronder lees je wat er vandaag wel gebeurt.
Eerst het weer: vandaag is het vrij zonnig en droog. In het noorden en noordoosten kunnen wel wat wolkenvelden overtrekken. Het wordt 13 tot 17 graden bij een matige noordoostenwind. De komende dagen blijft het zonnig. De temperatuur gaat verder omhoog en later in de week kan het ruim 20 graden worden.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Het kabinet wil de bevolking meer "perspectief" gaan bieden in de strijd tegen het coronavirus. Premier Rutte zal dat woensdag op een persconferentie uiteen gaan zetten, zo melden bronnen rond het kabinet aan Nieuwsuur. De nadruk zal meer komen te liggen op de dingen die w√©l kunnen.
Het advies blijft nog steeds dat mensen zoveel mogelijk thuisblijven en vanuit huis werken, maar zal minder dwingend zijn dan tot nu toe. De nadruk komt te liggen op thuisblijven als je klachten hebt.
Ook overweegt het kabinet contactberoepen als kappers en schoonheidsspecialisten op korte termijn weer open te laten gaan. Daarnaast wordt voorzichtig bekeken of terrassen en strandtenten daarna ook weer kunnen openen. Maar grote evenementen en volle kroegen blijven echt uit den boze.
Om middernacht staken staatssecretaris Paul Blokhuis en burgemeester Geert van Rumund van Wageningen op het plein voor Hotel De Wereld het eerste bevrijdingsvuur al aan. Daarna zong sopraan Tania Kross het Wilhelmus:
Fijne Bevrijdingsdag!