De politie heeft gisteren rond de Dodenherdenking op de Dam in Amsterdam twee mensen aangehouden.
Op de Paleisstraat, pal achter de vrijwel lege Dam, werd rond 20.15 uur "een verwarde man" aangehouden. Wat hij heeft gedaan, is niet bekendgemaakt. Rond hetzelfde tijdstip is ook een man op het Damrak gearresteerd. Hij zou een aantal boa's van de gemeente Amsterdam hebben beledigd.
De ceremonie is rustig verlopen. "We kijken terug op een plechtige, eervolle en veilige herdenking", aldus een politiewoordvoerder bij AT5. "Het was ook voor de aanwezige politiemensen dit jaar een bijzondere gebeurtenis."