In het Friese Koudum zijn afgelopen nacht twee mannen overleden nadat hun auto van de weg raakte en tegen een boom botste.
De politie trof een bijrijder zwaargewond aan in de auto, hij overleed kort daarna. De bestuurder was niet aanwezig op de plek van het ongeluk. De politie trof hem later dood aan in een loods van een boerderij.
De bestuurder was een man van 23 uit de gemeente Súdwest-Fryslân. De bijrijder, ook een man van 23, woonde in de gemeente De Friese Meren.
Er wordt nog onderzocht hoe het ongeluk kon gebeuren. De politie sluit uit dat er meer mensen bij betrokken waren.