In Stadskanaal zijn in een woning wapens gevonden. Het gaat onder meer om revolvers, jachtgeweren, kogelgeweren, hagelgeweren en een kruisboog. De politie heeft ook munitie meegenomen uit het huis.
Agenten vonden de wapens gisteren na een anonieme tip. De bewoners, een man en een vrouw van 55, zijn aangehouden. Ze zitten nog vast en worden vandaag gehoord.
Het onderzoek in het huis gaat vandaag verder, meldt RTV Noord.