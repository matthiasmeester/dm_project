De politie heeft het onderzoek bij de woning in Groningen waar vrijdagavond een ontploffing was, afgerond. Explosief materiaal dat vandaag en gisteren werd gevonden is meegenomen of al onschadelijk gemaakt. Zo'n 50 bewoners van het complex die waren geÃ«vacueerd, mogen terug naar huis.
Bij de ontploffing werd de gevel uit de woning geblazen. De twee bewoners raakten lichtgewond en werden naar het ziekenhuis afgevoerd.
De politie vermoedde in eerste instantie dat de ontploffing werd veroorzaakt door een oven of gasfornuis. Omdat de dreun van de explosie zo groot was, werd toch nader onderzoek gedaan. Toen trof de politie explosieve stoffen aan, waarop de twee bewoners werden aangehouden. Ze zitten nog vast.
De tientallen omwonenden werden opgevangen in een hotel of verbleven bij kennissen of familie.