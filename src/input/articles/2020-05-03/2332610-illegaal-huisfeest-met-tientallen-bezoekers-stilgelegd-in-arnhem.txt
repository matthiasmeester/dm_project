In Arnhem heeft de politie vannacht een einde gemaakt aan huisfeest met tientallen bezoekers. De eigenaar van de woning heeft een proces-verbaal gekregen.
De politie was over het feest getipt. Samenkomsten zijn momenteel niet toegestaan om verspreiding van het coronavirus tegen te gaan.
Volgens Omroep Gelderland waren er zo'n 40 jongeren en een dj aanwezig op het feest. De politie kan dit niet bevestigen en houdt het op "tientallen" bezoekers. Zij zijn niet beboet maar hebben wel een waarschuwing gekregen.