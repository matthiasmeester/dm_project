Dodenherdenking en Bevrijdingsdag hebben dit jaar een ander karakter door de coronamaatregelen. De NOS doet rechtstreeks verslag van de belangrijkste gebeurtenissen en zendt daarnaast aangepaste programma's uit waarin herdenken en vieren het centrale thema zijn.
Om 19.00 uur begint de uitzending van de herdenkingsbijeenkomst in een lege Nieuwe Kerk in Amsterdam. Arnon Grunberg zal daar de 4 mei-voordracht houden.
Om 19.50 uur begint de Nationale Herdenking op de Dam in Amsterdam. De Dam is vanwege de coronamaatregelen niet toegankelijk voor publiek. Koning Willem-Alexander houdt er een toespraak en samen met koningin Máxima zal hij een krans leggen bij het Monument op de Dam.
Dit kun je hier allemaal volgen:
Na de kransleggingen geeft Annechien Steenhuizen op NPO 2 vanaf een plek in Rotterdam een korte impressie van het verloop van de dodenherdenking daar. Die is ook op alle sociale mediakanalen van de NOS te volgen.
Op NPO Radio 1 is Dodenherdenking in de Nieuwe Kerk en op de Dam live te volgen tussen 19.00 en 20.30 uur.
19.00-20.15 uur, NPO 1 en NOS.nl Met gebarentolk via themakanaal NPO Nieuws 19.50-20.35 uur, NPO 2 19.50-20.15 uur, NPO 3
Na de herdenking op de Dam volgt een uitzending vanuit een lege Amsterdamse Stadsschouwburg. Winfried Baijens presenteert hier een programma met dichters, acteurs en zangers, die met muziek en verhalen duidelijk maken waarom we herdenken. Vanwege de corona-maatregelen doen sommigen dat vanuit hun eigen huiskamer.
Aan dit programma, in samenwerking met Theater Na de Dam en ITA (Internationaal Theater Amsterdam), werken onder anderen mee: Douwe Bob, Claudia de Breij, Michelle David, Herman van Veen, Wende, Typhoon, Nasrdin Dchar, Guus Meeuwis en acteurs van het ITA-ensemble: onder anderen Hans Kesting, Marieke Heebink, Halina Reijn, Achraf Koutet, Gijs Scholten van Aschat en Joy Delima.
21.00-22.10 uur, NPO 1 en alle online kanalen van de NOS.
Deze uitzending is gewijd aan de bekendmaking van de honderd meest tot de verbeelding sprekende foto's van de Tweede Wereldoorlog. De bekendmaking krijgt een extra dimensie doordat ook de verhalen achter de foto's worden verteld. Dat gebeurt met video's en via gesprekken van Herman van der Zandt met historici Erik Somers en Laurien Vastenhout van het NIOD.
20.35-21.25 uur, NPO 2
Een live-verslag van het ontsteken van het Bevrijdingsvuur vanaf het 5 Mei Plein voor hotel De Wereld in Wageningen. De ceremonie staat symbool voor de overgang van het herdenken van oorlogsslachtoffers naar het vieren van de vrijheid.
23.50-24.05 uur, NPO 1 en een livestream in de NOS app en op NOS.nl. 
Ter vervanging van het Concert aan de Amstel maakt de NOS een uitzending vanuit de foyer van Theater Carré in Amsterdam. Artiesten als Roel van Velzen en Simone Kleinsma treden op met inachtneming van de coronamaatregelen. Een muzikale terugblik op de 75 jaar na de bevrijding. Daarnaast geeft presentator Simone Weimans een overzicht van de hoogtepunten uit de 5 mei-concerten uit het verleden.
20.35-22.10 uur, NPO 1
In een nieuwe serie Bevrijdingsjournaals volgt Herman van der Zandt de gebeurtenissen rond de bevrijding 75 jaar geleden, op televisie gebracht met de technieken en kennis van nu. Hij wordt terzijde gestaan door militair historicus Christ Klep voor de analyse van de militaire bewegingen.
Maandag 27 april t/m zaterdag 9 mei: 20.25-20.34 uur, NPO 1
Op de website NOS 75 jaar bevrijding is van dag tot dag te volgen hoe Nederland 75 jaar geleden werd bevrijd. De website volgt ook de gebeurtenissen ná 5 mei, met het begin van de wederopbouw van Nederland, de terugkeer van de overlevenden uit de kampen en tenslotte de capitulatie van Japan, op 15 augustus 1945.
In een speciale uitzending van het Jeugdjournaal is het even 4 mei 1945. Correspondent Wouter Zwart praat presentator Lucas van de Meerendonk bij over de allerlaatste ontwikkelingen, want een uur eerder is de Duitse overgave ondertekend. Een historische gebeurtenis. En aanleiding om aan de hand van reportages en bijzondere persoonlijke verhalen terug te blikken op de afgelopen vijf oorlogsjaren.
4 mei 19.20-19.50 uur, NPO 3 (aansluitend op het NOS Jeugdjournaal van 19.00 uur)