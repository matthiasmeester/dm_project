Goedemorgen! Henk Krol maakt vanochtend in de talkshow WNL op Zondag bekend of hij doorgaat als partijleider. Zelfs zijn medewerkers weten nog niet wat hij besloten heeft. En het Anne Frank Huis bestaat vandaag 60 jaar. 
Vandaag valt lokaal een bui. Vanmiddag wordt het overal droog met meer ruimte voor de zon. Bij een zwakke tot matige noordenwind wordt het 15 tot 18 graden. Morgen heeft bewolking de overhand, vanaf dinsdag zien we meer zon met hogere temperaturen. De wind waait meestal matig uit het noordoosten.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
De Britse premier Johnson heeft in een interview met tabloid The Sun meer verteld over zijn periode in het ziekenhuis, toen hij besmet was met het coronavirus. Hij geeft toe dat hij in eerste instantie de ernst van de situatie heeft onderschat en dat het verstandig was van de dokters om hem te dwingen naar het ziekenhuis te gaan.
De premier zegt dat hij op de hoogte was van het protocol dat in werking zou treden in het geval van zijn overlijden. "Het was een zwaar moment, dat zal ik niet ontkennen. Ze hadden een strategie klaarliggen over hoe je omgaat met een Stalin-achtige dood."
Al bijna twee maanden wacht bemanningslid Bj√∂rn Mahu op zijn aflossing. Sinds december vaart hij op het vrachtschip Tiberborg van de Nederlandse rederij Wagenborg. Wanneer hij naar huis kan, is onzeker. Voorlopig zit de Nederlander vast op het schip in de haven van Baie-Comeau in Oost-Canada. Door het coronavirus is het vrijwel onmogelijk om bemanning af te lossen.
De bemanning probeert zich naast het werk wat te vermaken met tafeltennis:
Fijne dag!