Op Schiphol Plaza zijn gisteravond rond 23.30 uur drie minderjarige jongens aangehouden wegens verboden wapenbezit. De marechaussee hield de jongens van 13, 14 en 16 jaar aan na een melding van diefstal in een supermarkt. Bij het fouilleren vond de marechaussee drie messen.
De drie verdachten komen uit Amstelveen en Ouderkerk aan de Amstel. Ze zijn voorgeleid aan een hulpofficier van justitie en moeten vandaag een verklaring afleggen.
Omdat de luchthaven is aangemerkt als veiligheidsrisicogebied mag de Koninklijke Marechaussee altijd fouilleren op basis van de wet Wapens en Munitie.