In Amsterdam is vannacht een man doodgeschoten. Dat gebeurde rond 03.30 uur op de hoek van de Panamalaan en de Borneolaan in Amsterdam-Oost. Volgens de politie is het slachtoffer een 29-jarige Amsterdammer.
Het Parool schrijft dat het gaat om Omar E, een bekende uit het criminele milieu. Hij zou al eerder doelwit zijn geweest van aanslagen.
Omar E. werd onlangs vrijgesproken van twee plofkraken in Duitsland, waarbij met gestolen auto's en grof geweld geldautomaten zijn opgeblazen. Bij een van de pogingen zouden E. en zijn vrienden 118.000 euro hebben buitgemaakt.
Voor zover bekend is er nog niemand voor de liquidatie opgepakt. In de buurt is door de politie een uitgebrande auto met een Duits kenteken gevonden. Onderzocht wordt of de wagen iets met de liquidatie te maken heeft.
Een omwonende maakte deze beelden van de brandende auto: 