Peter Green, gitarist en oprichter van de bluesband Fleetwood Mac, is overleden. In een verklaring meldt zijn familie dat hij in zijn slaap is gestorven. De Britse muzikant werd 73 jaar.
Green richtte Fleetwood Mac in 1967 op, samen met drummer Mick Fleetwood. De band werd alom bekend met hits als Need your love so bad en Albatross.
Het nummer Need your love so bad werd een wereldwijde hit: 
De gitarist schreef onder meer Black Magic Woman, dat ook een grote hit werd in de uitvoering van Santana.
Green, die worstelde met psychische problemen, verliet de groep na een laatste optreden in 1970. De band ging zonder hem door met steeds wisselende bandleden. In de nieuwe samenstelling en met een draai naar de popmuziek boekte Fleetwood Mac nog veel grotere successen dan in de eerste periode.
Na zijn breuk met Fleetwood Mac nam Green enkele solonummers op, met weinig succes. In 1998 werd Green, samen met zeven andere bandleden, opgenomen in The Rock & Roll Hall of Fame.