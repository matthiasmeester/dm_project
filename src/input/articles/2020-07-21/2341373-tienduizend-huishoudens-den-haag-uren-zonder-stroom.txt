In Den Haag hebben bijna tienduizend huishoudens zonder stroom gezeten. De storing ontstond vlak na 09.30 uur door kortsluiting in een hoofdverdeelstation. Ruim twee uur later was de storing verholpen.
Grote delen van Scheveningen, het Statenkwartier en Duindorp werden getroffen.
Door de kortsluiting kwam er rook uit het verdeelstation. Nadat de brandweer de ruimte had geventileerd, konden monteurs van netbeheerder Stedin naar binnen om de installatie te repareren en de storing te verhelpen.