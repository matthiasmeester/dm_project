Een agent van de politie-eenheid Noord-Nederland is ontslagen vanwege drugsbezit en het witwassen van geld. Hij werd op 1 juni aangehouden op verdenking van die feiten en daarop geschorst. Vorige week is hem ontslag aangezegd, is nu bekendgemaakt.
Toen hij werd opgepakt had de agent een kilo coca√Øne bij zich. De drugs werden in zijn auto aangetroffen. Ook bleek volgens de politie dat hij contact had met criminelen.
De politie rekent het de agent zwaar aan dat hij harddrugs in zijn bezit had en mogelijk ook gebruikte. Hem wordt verweten dat hij de politie in diskrediet heeft gebracht.
Het ontslag is een disciplinaire straf. Er loopt ook nog een strafrechtelijk onderzoek naar de man.