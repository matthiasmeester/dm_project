De politie heeft gisteravond een lichaam uit het meer De Mooie Nel bij Haarlem gehaald. Het slachtoffer is door een misdrijf om het leven gekomen.
Volgens NH Nieuws concludeert de politie dat op basis van de omstandigheden waarin het lichaam is gevonden. Wat die omstandigheden zijn, wil de politie niet zeggen. Wel zijn op sociale media foto's te vinden waarop te zien is dat de politie een grote plastic zak uit het water haalt.
De identiteit van het slachtoffer is nog niet bekend.