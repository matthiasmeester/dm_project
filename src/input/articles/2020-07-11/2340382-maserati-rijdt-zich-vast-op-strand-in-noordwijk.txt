Geen zeehonden, maar een gestrande Maserati vonden medewerkers van de Zeehondenopvang Katwijk zaterdagochtend rond 06.00 uur op het strand in Noordwijk.
De prijzige auto bleek gehuurd door toeristen. Ze hadden de Italiaanse bolide vastgereden in het zand.
De politie plaatste foto's van de gestrande auto op Twitter:
De auto is weggesleept. "Uiteraard liggen die kosten daarvan bij de toeristen", zegt een politiewoordvoerder. Het bedrag moest ter plekke worden afgerekend.
Op Twitter noemt de politie de actie "niet echt handig".