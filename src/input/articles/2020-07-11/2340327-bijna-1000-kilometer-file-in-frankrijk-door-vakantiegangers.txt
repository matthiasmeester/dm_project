Mensen die onderweg zijn naar hun vakantiebestemming kunnen in Frankrijk behoorlijke vertraging oplopen. Rond 12.00 uur bereikte het vakantieverkeer in dat land een filepiek van 955 kilometer, meldt de ANWB.
Om 15.00 zou de drukte afnemen, verwachtte de organisatie. Om half vier was er echter nog steeds zo'n 2,5 uur vertraging op de Autoroute du Soleil, tussen Lyon en Orange. Ook richting Bordeaux is het druk op onder meer de A10.
De Fransen zijn massaal op weg naar het zuiden en westen van het land. Veel van hen gaan op vakantie of hebben een lang weekend, omdat dinsdag de nationale feestdag Quatorze Juillet wordt gevierd.
De drukte begon vanochtend om 09.00 uur met twee ongelukken op de A7 richting de Middellandse Zee. De vertraging tussen Vienne en Avignon was daardoor meer dan twee uur. 
In Zwitserland stond er anderhalf uur file bij de bekende Gotthardtunnel. De vertraging nam halverwege de middag af tot ongeveer een half uur.
Voor de Oostenrijkse Karawankentunnel mochten mensen anderhalf uur aansluiten om richting SloveniÃ« te rijden, ook die vertraging nam in de middag af.