Goedemorgen! Vandaag is het een kwart eeuw na de val van moslimenclave Srebrenica. Er zijn meerdere herdenkingen, ook in Nederland. En de uitslag van de lijsttrekkersverkiezing bij het CDA wordt bekendgemaakt.
Eerst het weer: de dag begint met flink wat zon, maar geleidelijk ontstaan ook stapelwolken. In het binnenland kan vanmiddag een enkele bui vallen. Het wordt 18 tot 20 graden.
Ga je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
Veteraan Liesbeth Beukeboom was 19 jaar toen ze in 1995 als onderdeel van Dutchbat 3 naar BosniÃ« ging. "Wij zouden het verschil gaan maken in Srebrenica." Het liep anders. Ze denkt er nog dagelijks aan:
President Trump heeft de gevangenisstraf van zijn vriend en voormalig adviseur Roger Stone kwijtgescholden. Stone werd eerder dit jaar veroordeeld tot ruim drie jaar cel voor onder meer liegen tegen het Amerikaanse Congres en belemmering van het onderzoek naar Russische inmenging bij de verkiezingen van 2016.
Volgens een woordvoerder van het Witte Huis heeft Stone al veel geleden. "Hij werd heel oneerlijk behandeld, zoals vele anderen in dit geval. Roger Stone is nu een vrij man." De voormalig adviseur van Trump had zich eigenlijk over een paar dagen bij de gevangenis moeten melden, maar dat gaat nu dus niet door.
Meestal belanden computerspelletjes na een paar jaar voor een klein prijsje op veilingsites, maar dat geldt niet voor de echte klassiekers. Voor een exemplaar van Super Mario Bros uit 1985 heeft een liefhebber op een veiling 114.000 dollar neergeteld, ruim 100.000 euro. Daarmee is het de duurste game ooit verkocht.
Wie nog zo'n zelfde spelletje op zolder heeft liggen, moet zich trouwens niet onmiddellijk rijk rekenen. Het ging hier om een exemplaar in vrijwel perfecte staat, geseald in de originele verpakking en het is ook een speciale variant voor de Amerikaanse markt die maar korte tijd werd geproduceerd. Wie het recordbedrag ervoor neertelde is onbekend: de koper wil anoniem blijven.
Fijne zaterdag!