In de Londense wijk Brixton zijn gisteravond 22 politieagenten gewond geraakt toen ze ingrepen bij een illegaal straatfeest. Ook werden hun voertuigen vernield, zegt de politie. Vier feestgangers zijn gearresteerd.
Het feest was eerder op de dag al verboden na meerdere klachten van omwonenden. Toch weigerden de aanwezigen weg te gaan. Toen steeds meer agenten naar de plek kwamen om het feest te beÃ«indigen, sloeg de sfeer om en werden de feestvierders agressief.
Agenten werden aangevallen, twee van hen moesten naar het ziekenhuis.
Een verslaggever van Sky News deelde beelden van de ongeregeldheden op Twitter:
Het feest was niet toegestaan vanwege de coronaregels in het land. De Londense politiechef zegt dat het illegale evenement een bedreiging vormde voor de volksgezondheid.