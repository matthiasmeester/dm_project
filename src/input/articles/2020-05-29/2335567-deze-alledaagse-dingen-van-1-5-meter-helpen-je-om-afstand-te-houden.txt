Nederland leeft door de coronacrisis op 1,5 meter van elkaar. De anderhalvemetermaatregel is onderdeel geworden van het dagelijks leven. Toch blijkt uit gedragsonderzoek van het RIVM en de GGD dat we afstand bewaren steeds moeilijker vinden.
En dat terwijl die 1,5 meter overal om ons heen is als je weet waar je moet kijken. Bij de Nederlandse Norm (NEN) weten ze daar alles van. Bij dat instituut liggen de standaardmaten van bijna alle dingen om ons heen vast.
Projectmanager Paula Bohlander: "Niet alleen wij, maar iedereen is opeens bezig met maten en afstanden. Ik denk niet dat een maat ooit zo belangrijk is geweest."
Daarbij is 1,5 meter een maat die, als je goed kijkt, best vaak voorkomt. "Sport- en speltafels zoals tafeltennistafels, biljarttafels en tafelvoetbaltafels zijn rond de 1,5 meter breed. Dat heeft te maken met de spanwijdte van je armen."
Met het Pinksterweekend voor de deur en de versoepeling van de maatregelen voor de horeca hebben we als geheugensteuntje voor die 1,5 meter, veertig alledaagse dingen op een rijtje gezet: