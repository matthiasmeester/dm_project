De A12 richting Arnhem was vanochtend vroeg afgesloten vanwege een groot ongeluk. Daarbij is zeker één dode gevallen.
Het ongeluk werd veroorzaakt door een spookrijder die bij Maarsbergen frontaal tegen een andere auto reed. Het dodelijk slachtoffer zat in de aangereden auto, een andere inzittende is naar het ziekenhuis gebracht.
Ook de spookrijder is gewond. Het gaat om een 29-jarige man uit Almelo. Hij is in het ziekenhuis aangehouden. Over de ernst van zijn verwondingen is niets bekend.
Vlak voor het ongeluk waren bij de politie meldingen binnengekomen over een spookrijder.
De weg was van Maarsbergen tot Veenendaal-West dicht voor onderzoek en bergingswerkzaamheden. Rond het middaguur was de A12 bij Maarsbergen richting Utrecht weer vrij.