Bij een explosie in een huis in Rotterdam zijn twee mensen gewond geraakt. De gevel van de woning is eruit geblazen, de buitendeur hangt nog aan het balkon.
De bewoner van het huis is met brandwonden naar het ziekenhuis gebracht. Een buurman is medisch onderzocht omdat hij rook had ingeademd. Ook hij ligt in het ziekenhuis.
Meerdere woningen werden ontruimd. "Ik werd wakker van een enorme knal", zegt buurman Simon tegen Rijnmond. De man woont schuin onder de woning waar de explosie was. "Ik kon ook niet geloven dat het echt gebeurde."
Volgens de brandweer is de explosie veroorzaakt door gas. "Gas is heftig", zegt een woordvoerder. "Het ontzet de hele woning en veroorzaakt drukgolven." Daardoor is de gevel van de woning weggeslagen.
De bewoners van het appartementencomplex kunnen inmiddels weer naar huis.