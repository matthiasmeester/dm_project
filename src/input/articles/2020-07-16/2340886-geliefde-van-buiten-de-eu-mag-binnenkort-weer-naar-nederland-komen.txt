Mensen van buiten de EU en het Schengengebied die een relatie hebben met een Nederlander mogen vanaf 27 juli weer naar Nederland reizen. Op dit moment geldt voor inwoners van de meeste landen buiten Europa een inreisverbod vanwege de coronapandemie, maar het kabinet gaat nu een uitzondering maken voor geliefden.
De Nederlandse Daphne heeft haar Colombiaanse vriend maanden niet gezien. Onze verslaggever vertelde haar het goede nieuws:
Veel partners leven door het virus al maanden gescheiden van elkaar. Alleen uit EU-landen en een geselecteerde lijst andere veilige landen kunnen mensen vrij naar Nederland reizen. Van daarbuiten zijn alleen essentiÃ«le reizen toegestaan.
Geliefden die van de regeling gebruik willen maken moeten aan strikte voorwaarden voldoen om in aanmerking te komen. Zo moeten ze minimaal drie maanden een relatie hebben en daar ook een handgeschreven verklaring over ondertekenen, waarbij liegen als meineed zal worden bestraft.
Hoe wordt dat precies onderzocht? Dat zie je in deze special van NOS op 3:
Wie zijn geliefde in ons land wil opzoeken moet ook een terugreis boeken, dus een ticket voor een retourvlucht kunnen laten zien. Verder mag het bezoek maximaal 90 dagen duren.
Kijk hier hoe minister Grapperhaus op het idee kwam, en wat hij zegt over de strenge voorwaarden waaraan geliefden moeten voldoen: 