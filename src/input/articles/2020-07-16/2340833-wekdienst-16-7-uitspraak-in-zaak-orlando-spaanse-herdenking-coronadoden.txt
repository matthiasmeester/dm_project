Goedemorgen! Vandaag is er een nationale herdenking van coronaslachtoffers in Spanje en de rechter doet uitspraak in de zaak rond de dood van de 17-jarige Orlando Boldewijn, die op 18 februari 2018 is verdronken na een internetdate.
Vandaag is het bewolkt en regenachtig. Het wordt niet warmer dan 16 tot 18 graden en er waait een matige noordwestenwind. Na vandaag blijft het vrijwel droog en loopt de temperatuur op naar 22 tot 25 graden op zaterdag. Zondag neemt de kans op buien weer toe.
Ga je op pad? Hier vind je het overzicht van de werkzaamheden en files en de situatie op het spoor.
De Twitteraccounts van onder anderen Elon Musk, Bill Gates, Barack Obama en techbedrijven als Uber en Apple zijn door hackers gebruikt voor een bitcoin-scam. Via de kanalen van prominenten en bedrijven riepen de hackers op een bedrag in de cryptomunt over te maken.
In het geval van Musk werd bijvoorbeeld gevraagd om bitcoins "voor de gemeenschap". Die zouden vervolgens worden verdubbeld door de Tesla-baas, die bijna 37 miljoen volgers heeft op Twitter.
Uit voorzorg konden veel zogenoemde geverifieerde accounts van bijvoorbeeld beroemdheden, die door Twitter zijn aangemerkt als authentiek, uren niet twitteren. Accounts waarvan Twitter weet dat ze zijn gehackt, blijven voorlopig non-actief. "Tot we zeker weten dat de originele gebruiker er weer veilig gebruik van kan maken."
De corona-regels in ArgentiniÃ« zijn nog behoorlijk streng en daardoor kan de 18-jarige zwemmer Sebastian al maanden niet naar het zwembad. Om toch te kunnen trainen heeft hij een provisorisch zwembad in zijn tuin gebouwd:
Fijne dag!