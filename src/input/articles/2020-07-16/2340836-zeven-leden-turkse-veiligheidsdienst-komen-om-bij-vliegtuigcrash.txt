In het oosten van Turkije is een vliegtuig van de Turkse veiligheidsdienst neergestort. Alle zeven inzittenden kwamen daarbij om het leven, zegt de Turkse minister van Binnenlandse Zaken tegen staatspersbureau Anadolu.
Na een verkenningsvlucht boven de oostelijke provincies Van en Hakkari stortte het toestel neer op een berg in de buurt van de grens met Iran. Volgens de minister verdween het toestel gisteravond laat van de radar toen het terugvloog naar een vliegveld.
Rond 03.00 uur werden de brokstukken gevonden. Alle inzittenden, inclusief de piloten, waren lid van de veiligheidsdienst. De oorzaak van de crash wordt onderzocht.