Goedemorgen! Door het coronavirus kan D66 zijn congres alleen online houden, via YouTube. En uit de Nationale Bijentelling moet blijken hoe het met de bijen in Nederland gaat.
Het weer: in het zuiden van het land is het bewolkt en kan er een bui vallen. In het noorden blijft het wel droog en schijnt de zon. Het wordt zo'n 18 tot 20 graden. 
Moet je vandaag toch de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Minister Hoekstra van FinanciÃ«n is tegen het voorstel van KLM om de bonus van topman Pieter Elbers te verhogen tot 100 procent van zijn vaste salaris. "Wij vinden het verhogen van bonussen op dit moment onverstandig. Dat zullen we KLM, ook volgende week op de aandeelhoudersvergadering, laten weten", zegt het ministerie. De Nederlandse staat is aandeelhouder van moederbedrijf Air France-KLM met een belang van 14 procent.
Oud-Tourwinnaar Geraint Thomas heeft op een hometrainer in 36 uur bijna 350.000 euro opgehaald voor Brits zorgpersoneel. Hij wilde hen een hart onder de riem steken, omdat ze momenteel lange diensten draaien vanwege het coronavirus. Dat deed hij door zelf ook lang in het zadel te zitten op zijn hometrainer in de garage. Thomas riep andere renners op om virtueel met hem mee te rijden en geld te doneren aan het goede doel.
De winnaar van de Tour de France in 2018 kende moeilijke momenten. "Alles doet nu pijn", liet hij in een videoboodschap op zijn Twitter-account weten. "Ik heb zelfs moeite om langer dan een minuut in het zadel te blijven." De Brit liet in zijn laatste bericht weten erg dankbaar te zijn voor alle steun en donaties. "Daardoor lukte het me om door te gaan."