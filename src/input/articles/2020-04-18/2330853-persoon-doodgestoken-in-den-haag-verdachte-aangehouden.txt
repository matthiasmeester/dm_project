In Den Haag is vannacht een persoon doodgestoken. Het is onbekend of het om een man of een vrouw gaat.
Agenten hebben een verdachte uit Den Haag aangehouden. Over de identiteit van de man en de relatie met het slachtoffer kon een politiewoordvoerder nog niets zeggen.
Het steekincident was aan de Weimarstraat in het stadsdeel Segbroek. De politie heeft een deel van die straat en van de Fahrenheitstraat afgezet voor onderzoek.
De verdachte raakte lichtgewond bij zijn aanhouding en moest in het ziekenhuis worden behandeld.