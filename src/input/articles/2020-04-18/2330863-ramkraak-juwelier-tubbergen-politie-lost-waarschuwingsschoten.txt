De politie heeft vijf mensen aangehouden vanwege een ramkraak op een juwelier in Tubbergen in Overijssel. Daarbij zijn waarschuwingsschoten gelost.
Rond 05.00 uur vanochtend reed een auto in op het pand aan de Almeloseweg. Getuigen zagen daarna een andere auto wegrijden. Die werd later in de plaats Westerhaar-Vriezenveensewijk weer gezien. Een arrestatieteam heeft de verdachten aanhouden.
Volgens RTV Oost gaat het om een auto met een Duits kenteken. Of er iets is buitgemaakt, is nog niet bekend.