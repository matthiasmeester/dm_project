Goedemorgen! Het is de laatste dag van de ramadan, maar veel moskeeën blijven dicht vanwege corona. En in de avondschemering worden overal in Nederland vleermuizen geteld. 
De dag begint met wolkenvelden. Mogelijk valt er in Zuid-Limburg eerst wat regen. Vanuit het westen breekt de zon al vrij snel door, maar in het binnenland kan later vanmiddag weer een bui vallen. Het wordt 15 tot 19 graden en er waait een flinke westenwind.
Moet je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
Voor het eerst sinds de uitbraak van het coronavirus zijn er in China in een dag tijd geen nieuwe besmettingsgevallen geregistreerd. Een dag eerder werden er nog vier positieve testen gedaan. De Chinese autoriteiten zeggen er wel bij dat er twee mensen zich gemeld hebben met verschijnselen die nog moeten worden getest.
Het aantal Chinezen dat met corona besmet raakt, loopt sinds het land strenge maatregelen nam in maart sterk terug. Wel wordt het virus nog relatief vaak 'geïmporteerd' door Chinezen die vanuit het buitenland terugkeren naar huis.
"Ik moest drie meter springen":
In sommige landen wordt weer gevoetbald, maar nog zonder publiek. Clubs proberen van alles om iets te doen aan de akelig lege tribunes, van de omstreden sekspoppen in Zuid-Korea tot grote videoschermen langs het veld met Deense fans van Aarhus GF die hun club via een Zoom-verbinding kunnen toejuichen.
Ook in Duitsland wordt de voetbalcompetitie hervat. De voetballers van Borussia Mönchengladbach en Bayern Leverkusen staan vandaag tegenover elkaar. Daar zijn de tribunes gevuld met kartonnen supporters die aanhangers van de club voor 19 euro van zichzelf konden laten maken.
Dat ziet er zo uit:
Fijne zaterdag!