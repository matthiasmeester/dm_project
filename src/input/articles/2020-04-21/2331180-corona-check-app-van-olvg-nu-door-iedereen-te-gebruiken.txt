De Corona Check-app van het OLVG-ziekenhuis in Amsterdam is nu voor heel Nederland beschikbaar. In de app kunnen mensen medische gegevens invoeren en melden hoe ze zich voelen. Als daar een verdacht beeld uit ontstaat en wordt gedacht dat iemand besmet zou kunnen zijn met het coronavirus, dan neemt een arts contact op met de gebruiker van de app.
De app werd op 16 maart gelanceerd en wordt door bijna honderdduizend mensen gebruikt. De helft van de gebruikers is inmiddels gebeld naar aanleiding van zijn of haar ingevulde gegevens. Inmiddels weten 4.500 mensen via de app dat zij hoogstwaarschijnlijk het virus hebben.
Voor de app is gebruik gemaakt van het al bestaande Luscii. Dat is een medisch gecertificeerde app die naar eigen zeggen tientallen ziekenhuizen helpt met medische begeleiding op afstand. 
In de app vul je vragen in over je temperatuur, kortademigheid, keelpijn en verkoudheid. Medisch personeel in zeven verschillende regio's controleert de ingevoerde gegevens van de duizenden deelnemers aan de hand van RIVM-richtlijnen.
Diagnose via de app is niet 100 procent waterdicht, zei longarts Paul Bresser eerder tegen de NOS. "Maar nadat mensen een vragenlijst hebben ingevuld, kunnen we zorgen over de vraag 'heb ik het of heb ik het niet?' in ieder geval wegnemen". Mensen die op basis van hun klachten waarschijnlijk besmet zijn wordt geadviseerd om binnen te blijven tot de klachten over zijn.
Het kabinet wil apps inzetten in de strijd tegen het coronavirus. Minister Hugo de Jonge zei eerder dat de app van het OVLG gebruikt kan worden om symptomen in de gaten houden. De overheid kijkt zelf naar een nog te ontwikkelen app, waarbij gemonitord kan worden of je bij besmette patiÃ«nten in de buurt ben geweest.
Dit weekend werd geprobeerd daar een app voor aan te wijzen, maar de kandidaten bleken nog niet geschikt. "De perfecte app is er nog niet", volgens een woordvoerder van het ministerie. Vandaag beslist het kabinet hoe het verder gaat met de corona-apps.
Longarts Paul Bresser van het OLVG liet afgelopen maart zien hoe de app werkt: