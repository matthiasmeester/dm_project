Het CDA begint met de procedure voor het kiezen van een lijsttrekker voor de Tweede Kamerverkiezingen van 17 maart 2021. Vanaf vandaag is de sollicitatieprocedure voor kandidaten geopend. Ze kunnen zich tot 24 juni melden.
Partijvoorzitter Rutger Ploum vindt het daar tijd voor, omdat de nieuwe lijsttrekker zich dan in de zomer kan voorbereiden.
Ploum: "De mogelijke kandidaten waren de afgelopen maanden erg druk met het bestrijden van de coronacrisis en de gevolgen ervan. En we gaan ook weer een intensieve herfst tegemoet. Daarna start de campagne al."
Het CDA-bestuur zal eind juni een voordracht doen, waarna zich nog tegenkandidaten kunnen melden. Als het bestuur vindt dat er meerdere kandidaten geschikt zijn dan mogen de leden zich begin juli uitspreken in een lijsttrekkersverkiezing. Maar dat is dus nog niet zeker.
Als mogelijke kandidaten worden tot nu toe minister Hoekstra van FinanciÃ«n en minister De Jonge van Volksgezondheid genoemd.
Hoekstra liet vandaag niet veel over los over zijn mogelijke kandidatuur:
Ook De Jonge gaf niets prijs over de vraag of hij zich kandidaat stelt:
Bij de lijsttrekkersverkiezingen van 2012 konden de CDA-leden kiezen uit zes kandidaten. Ze kozen toen voor toenmalig fractieleider Sybrand Buma. Huidig staatssecretaris van Economische Zaken Mona Keijzer werd tweede met ruim een kwart van de stemmen.
Ook niet-leden worden nu door het CDA uitgenodigd hun mening te geven. "We zijn ook benieuwd wie de favoriet is van de rest van Nederland."