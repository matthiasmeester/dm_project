Een Amerikaans militair vliegtuig is neergestort in de Noordzee. Het kwam neer 150 kilometer uit de Engelse kust bij het graafschap Yorkshire. Het ongeluk gebeurde rond 09.40 uur.
Er was één inzittende aan boord van de F-15, de piloot. Zijn lichaam is later op de dag teruggevonden door de Britse kustwacht. Het bergen van het vliegtuigwrak is nog bezig.
De oorzaak van de crash is nog niet bekend. Het toestel vloog in een formatie van vier vliegtuigen. Mogelijk heeft de piloot geprobeerd een noodlanding te maken op het water.
Het toestel was opgestegen van de RAF-basis Lakenheath in Suffolk, waar de 48 Fighter Wing is gestationeerd. Volgens de Amerikaanse luchtmacht voerde het een normale trainingsvlucht uit.
Gisteren werd nog een formatievlucht uitgevoerd boven de stranden van Normandië: