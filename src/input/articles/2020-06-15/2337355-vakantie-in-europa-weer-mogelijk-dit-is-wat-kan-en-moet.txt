Nu de versoepeling van de reisadviezen voor zeventien Europese landen is ingegaan en met de zomervakantie in het vooruitzicht, vragen veel mensen zich af wat wel en niet mogelijk is op vakantiebestemmingen.
Om informatie over grenscontroles en reisbeperkingen in alle lidstaten op te kunnen zoeken, heeft de Europese Commissie de site en app Re-open EU gelanceerd. Hieronder vind je meer informatie over de situatie in populaire Europese vakantielanden, waarvoor het reisadvies vandaag is veranderd naar geel ("vakantiereizen mogelijk, let op risico's").
In totaal staan zeventien landen weer op geel, check hier welke: 
Campings, vakantiehuisjes en hotels zijn weer open. In cafés, bars en restaurants moeten gasten aan hun eigen tafel blijven zitten. Nachtclubs blijven tot in ieder geval eind augustus gesloten.
Mondkapjes zijn verplicht in het openbaar vervoer, op stations en haltes. Ook worden ze aangeraden op drukke plaatsen waar anderhalve meter afstand houden moeilijk is, zoals markten, en plaatsen waar veel mensen komen en waar je dingen aanraakt, zoals winkels. Meer informatie vind je bij de Belgische overheid.
Ook bij de oosterburen geldt een minimale afstand van anderhalve meter. Reizigers moeten mondkapjes dragen in het openbaar vervoer, maar ook in winkels. Een sjaal volstaat. Aangeraden wordt om zo mogelijk het ov te mijden, en ook om verplaatsingen te 'verminderen'.
Wat wel en niet open is, kan per deelstaat verschillen. Meer informatie geeft de Duitse regering hier. En mocht je coronagerelateerde klachten krijgen, dan kun je bellen met 116 117.
In het favoriete vakantieland van veel Nederlanders moet je één meter afstand houden tot anderen. Er mogen niet meer dan tien mensen bij elkaar komen.
Mondkapjes zijn verplicht in het ov, op stations en op vliegvelden. In winkels moeten ze gedragen worden als de winkelier daarom vraagt. De meeste bars en restaurants zijn weer open. De Franse regering geeft hier meer informatie.
Wie met het ov reist, moet dit ingevulde formulier op zak hebben. Mondkapjes moeten op als je ergens naar binnen gaat. In het grootste deel van het land wordt geadviseerd ze ook buiten te dragen, in de regio Lombardije zijn ze zelfs verplicht.
Hoeveel afstand er gehouden moet worden, verschilt van plek tot plek. Op sommige plaatsen is het een meter, op andere anderhalf en op weer andere plaatsen wordt twee meter geadviseerd.
In Portugal moet twee meter afstand gehouden worden, dus meer dan in andere landen. Mondkapjes zijn verplicht in het ov, winkels en ruimtes met veel mensen. Op vliegvelden wordt de lichaamstemperatuur gecontroleerd.
Er is een keurmerk van toeristische activiteiten die zouden moeten voldoen aan hygiënevereisten. Bedrijven die geregistreerd staan bij de toerismeautoriteit en een verklaring invullen, kunnen het "Clean and Safe"-keurmerk gebruiken.
Voor stranden gelden specifieke maatregelen, zoals drie meter afstand tussen parasols. Meer informatie vind je hier.
Spanje heropent de grenzen op 21 juni; nu is het advies daarom om alleen noodzakelijke reizen door te laten gaan. Oostenrijk komt morgen al met verlichtingen. Van Griekenland en de Caribische delen van het Koninkrijk wordt verwacht dat ze de komende weken besluiten wanneer ze Nederlandse toeristen weer toelaten.
De hele lijst van landen waar vakantie weer mogelijk is zodra de grenzen opengaan staat hier.