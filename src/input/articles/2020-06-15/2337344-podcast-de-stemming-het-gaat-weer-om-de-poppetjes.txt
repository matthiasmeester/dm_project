In politiek Den Haag ging het de afgelopen maanden vooral over corona, maar deze week zag je dat er toch vooruit wordt gekeken naar de Tweede Kamerverkiezingen volgend jaar. En dus ging het weer eens over de poppetjes, concluderen Xander van der Wulp en Joost Vullings in een nieuwe aflevering van De Stemming. Wopke Hoekstra zei nee, Hugo de Jonge juist ja. En sommigen houden hun kaarten nog tegen de borst.
In deze aflevering nemen ze alle partijen even door: wie gaat (waarschijnlijk) de kar trekken en wat zijn haar of zijn kansen? Ook wordt het laatste politieke coronanieuws besproken en valt het woord 'ongemakkelijk' vaak in deze podcast. Want partijcongressen in coronatijd, digitaal dus, die halen niet altijd het beste in de politici naar boven; het levert geregeld ongemakkelijke situaties op.
Deze aflevering van De Stemming kun je hier beluisteren. Bevalt het? Vergeet je dan niet te abonneren!
De Dag: Elke werkdag hoor je bij De Dag gesprekken die n√©t even verder graven, verteld door betrokkenen en journalisten van alle omroepen.
De NOS op 3 Tech Podcast: iedere donderdag praten Casper Meijer en zijn gasten je bij over het laatste nieuws uit de wereld van technologie en sociale media.
Met het Oog op Morgen: elke dag een overzicht van het nieuws, een blik in de ochtendkranten en het betere journalistieke interview.
Het Beste uit het Oog: iedere zaterdag selecteert de redactie van Met het Oog op Morgen de mooiste gesprekken van de afgelopen week.
De Stemming van Vullings en Van der Wulp: Elke vrijdag een nieuwe aflevering waarin de politieke week wordt doorgenomen. Gemaakt door NOS en EenVandaag.
NOS Voetbalpodcast: iedere maandag nemen voetbalcommentatoren de week door, met anekdotes van experts en vooruitblikken op komende wedstrijden.