De politie heeft gisteravond in Groningen vier personen aangehouden na een achtervolging. Daarbij is door een politieagent een schot gelost, meldt RTV Noord.
De vier gingen ervandoor toen de auto waarin ze zaten werd aangehouden voor een politiecontrole. Tijdens de achtervolging die daarop volgde gooiden de verdachten verschillende spullen uit de auto, zoals geld en bankpasjes. Deze spullen zijn in beslag genomen.
Toen de auto was klemgereden kon de bestuurder worden opgepakt. De drie andere inzittenden probeerden nog weg te rennen, maar konden kort daarna worden aangehouden.
Waarom de chauffeur vluchtte toen hij werd aangehouden, moet onderzoek uitwijzen.