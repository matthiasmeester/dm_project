Een rechtbank van de Jemenitische Houthi-rebellen heeft vier lokale journalisten ter dood veroordeeld. Ze werden schuldig bevonden aan spionage.
De vier werden in 2015 opgepakt bij invallen in hun hotelkamers. Zes anderen die ook werden gearresteerd zijn eveneens veroordeeld wegens het 'verspreiden van nepnieuws en geruchten' maar hun straf staat gelijk aan de lengte van het voorarrest.
Amnesty International spreekt van een schijnproces. Volgens de mensenrechtenorganisatie zijn de journalisten mishandeld.
De Houthi-rebellen namen in 2014 de wapens op tegen de regering van Jemen en veroverden het noorden van het land, inclusief de hoofdstad Sanaa. Door het conflict waarbij ook onder meer Saudi-ArabiÃ« en Iran zijn betrokken, zijn al meer dan 100.000 mensen omgekomen.