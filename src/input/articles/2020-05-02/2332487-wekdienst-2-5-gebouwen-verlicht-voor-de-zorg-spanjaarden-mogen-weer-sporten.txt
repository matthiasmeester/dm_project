Goedemorgen! Spanjaarden mogen vanaf vandaag weer naar buiten om te sporten of te bewegen. En vanavond worden wereldwijd gebouwen verlicht om het zorgpersoneel te steunen.
Het weer: buien trekken van west naar oost over het land. Vanmiddag wordt het droog met opklaringen. Het wordt 11 tot 14 graden.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
De Noord-Koreaanse leider Kim Jong-un is voor het eerst sinds drie weken weer in het openbaar gezien. Dat stelt het Noord-Koreaanse staatspersbureau KCNA. Kim zou de viering van de voltooiing van een kunstmestfabriek hebben bijgewoond. Hij zou onder meer vergezeld zijn door zijn zus Kim Yo-jong en topfunctionarissen van de Arbeiderspartij.
Tesla-baas Elon Musk heeft weer eens een opmerkelijke tweet geplaatst:
Musk schreef dat de beurskoers volgens hem te hoog is. Het had al snel effect op de aandelen van Tesla: de waarde daalde met dertien procent, maar steeg daarna wel weer een beetje. Musk heeft al eerder problemen gehad met de Amerikaanse beurswaakhond (SEC) vanwege zijn twittergedrag. Vanwege een tweet in 2018 moest hij een miljoenenboete betalen. Musk had geschreven dat hij Tesla van de beurs zou halen.
Fijne dag!