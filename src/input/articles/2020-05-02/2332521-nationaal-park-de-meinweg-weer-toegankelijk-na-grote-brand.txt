Nationaal Park De Meinweg in Noord-Limburg is weer toegankelijk voor bezoekers nadat eind april een grote brand was uitgebroken. De gemeente Roerdalen heeft de noodverordening ingetrokken die de toegang tot het natuurgebied verbood.
Het gebied is volgens de gemeente weer veilig en toegankelijk voor fietsers, wandelaars en toeristen, meldt 1Limburg.
Vlammen verspreidden zich in een paar dagen tijd over het hele gebied. Vier dagen na het uitbreken van de brand kon het sein brand meester worden gegeven.
De vlammen waren metershoog:
Tijdens de brand werden de 4200 inwoners van het bij De Meinweg gelegen dorp Herkenbosch geÃ«vacueerd omdat ze door rook en koolmonoxide gevaar liepen. Ze mochten pas twee dagen later terug naar huis.
De schade aan de natuur in het park lijkt mee te vallen, constateerde bioloog Ton Lenders na een eerste inspectie van het gebied.