Bij een verzorgingshuis in Tilburg is aan het begin van de middag brand uitgebroken. Een vleugel van het gebouw is ontruimd door de brandweer.
Bewoners van twaalf appartementen zijn door de brandweer geÃ«vacueerd, een deel met een hoogwerker. Drie mensen raakten gewond en zijn overgebracht naar het ziekenhuis. Geen van hen is in levensgevaar.
Daarnaast zijn vijftien mensen ter plekke behandeld door ambulancepersoneel omdat ze rook hebben ingeademd.
Andere bewoners van het verzorgingshuis is gevraagd om op hun kamer te blijven vanwege de rook, laat een woordvoerder van de Veiligheidsregio Midden- en West-Brabant aan Omroep Brabant weten. Een van de bewoners is besmet met het coronavirus. Het is niet duidelijk of die op zijn of haar kamer kon blijven.
De brand begon iets na 12.00 uur op de bovenste verdieping. De oorzaak is nog niet bekend. De brand is inmiddels onder controle. Het gebouw wordt nu gelucht door de hulpdiensten.
Op de brand komt veel publiek af. De veiligheidsregio roept kijkers op om uit de buurt te blijven en hulpverleners hun werk te laten doen.