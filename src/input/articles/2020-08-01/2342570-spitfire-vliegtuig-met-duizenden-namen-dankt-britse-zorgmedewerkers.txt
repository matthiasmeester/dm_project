Een bijzondere dankbetuiging voor zorgmedewerkers in Groot-BrittanniÃ«: een Spitfire-vliegtuigje met daarop duizenden namen van zorgmedewerkers vloog vandaag over twintig ziekenhuizen in het zuiden van het land. Onder de vleugels stond met grote letters 'Bedankt NHS'.
Met de actie wil de Aircraft Restoration Company, dat het toestel uit de Tweede Wereldoorlog onderhoudt, geld ophalen voor de National Health Service (NHS), de gratis gezondheidszorg in het land.
"Het was fantastisch. Het is mooi om te zien hoe de mensen op de grond naar je zwaaien", zegt piloot en oprichter van de Aircraft Restauration Company tegen de BBC. "De reacties van de mensen op de grond waren geweldig."
Britten kunnen tot eind september voor ongeveer 11 euro de naam van een zorgmedewerker aandragen. Dat heeft inmiddels al meer dan 20.000 euro opgebracht. Het doel is om uiteindelijk 80.000 namen erop te krijgen.
De komende maanden zijn andere ziekenhuizen in het land aan de beurt.
De National Health Service, de gratis gezondheidszorg in het land, piept en kraakt onder de gevolgen van de coronacrisis. Correspondent Tim de Wit over een bijzonder systeem, dat gratis zorg regelt en voor veel Britten heilig is: