Goedemorgen! Het wordt zeer druk op de Europese wegen, de Franse verkeerspolitie voorziet de eerste zwarte zaterdag van deze zomer. En na vijf maanden is er weer een WorldTour-wedstrijd: de klassieker Strade Bianche in Toscane. 
Eerst het weer: vandaag hebben we nog steeds te maken met zomerse temperaturen, maar het is wel iets koeler dan gisteren. Aan de kust wordt het zo'n 23 graden en in het zuidoosten van het land 31 graden. Later vanmiddag kan daar ook een enkele regen- of onweersbui vallen. Er staat een matige westenwind.
Ga je op pad? Hier vind je het overzicht van de werkzaamheden en files en de situatie op het spoor.
President Trump zegt dat hij de muziekvideo-app TikTok in de Verenigde Staten gaat verbieden. Er zijn in het land al langer zorgen over censuur en misbruik van de gegevens van gebruikers door de Chinese overheid. TikTok is in handen van het Chinese bedrijf ByteDance.
Gisteravond meldden The New York Times en Fox Business dat het Amerikaanse softwarebedrijf Microsoft onderhandelt met ByteDance over een eventuele overname van TikTok. Maar Trump wil ook niet dat de app wordt overgenomen door Microsoft, zei hij. De president wil het verbod op TikTok vandaag bekrachtigen, zei hij tegen journalisten in de Air Force One.
In Ahoy in Rotterdam kun je volledig coronaproof kunstwerken van Museum Boijmans van Beuningen bekijken: vanuit de auto.
Verslaggever Peer Ulijn maakte alvast een rondje:
Fijne dag!