Goedemorgen! Vanuit Marokko vertrekt een eerste repatriëringsvlucht met Nederlanders en in de Studio Sport Archief-uitzending de volledige carrière van Johan Cruijff, in drie uur. 
De dag begint in de noordelijke helft van het land met wat bewolking. Deze lost in de ochtend langzaam op. Verder is er volop zon. Het wordt van noord naar zuid 14 tot 19 graden. De nacht naar Koningsdag verloopt helder en koud. Op de dag zelf is het vrij zonnig
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Spanje wil nog steeds niets weten van voorwaarden waarop het land straks geld krijgt uit een herstelfonds, waarmee het de economische klappen van de coronavirus opvangt. De premier is niet blij met de toon die minister Wopke Hoekstra van Financiën eerder tegenover het land aansloeg en had excuses verwacht van Rutte.
"We steken ons in schulden om levens te redden. Hier hebben we maar een doel: als collectief, als land, levens redden. Daaraan kun je geen voorwaarden van buiten stellen", zo reageerde Sánchez op een persconferentie op vragen van de NOS.
Gisteren, op zaterdag 25 april 2020, zou Nederlands grootste voetballer aller tijden 73 jaar oud zijn geworden. Studio Sport staat vandaag stil bij zijn geboortedag.
In de uitzending komt Cruijff, die vier jaar geleden overleed, als voetballer aan bod. Dus niet als coach, analyticus of in een andere hoedanigheid. "Het wordt een schitterende uitzending", zegt presentator Tom Egbers. De drie uur durende uitzending begint om 15.00 uur en is te zien op NPO 1, in de NOS-app en op NOS.nl.
Kun je niet wachten? Kijk hier alvast naar veertien juweeltjes van de grootmeester: 
Fijne dag!