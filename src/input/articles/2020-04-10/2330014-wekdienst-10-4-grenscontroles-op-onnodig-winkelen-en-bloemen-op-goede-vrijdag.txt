Goedemorgen! Wie de Duitse grens oversteekt om even te winkelen, riskeert vanaf vandaag een boete. En Italië beslist of, en zo ja voor hoe lang, de lockdown in het land wordt verlengd. 
De zon schijnt vandaag flink, al drijven vooral in het noorden wat sluierwolken voorbij. Het wordt van noord naar zuid 14 tot 21 graden bij een zwakke tot matige oostenwind. Het Paasweekend begint vriendelijk met op zaterdag veel zon afgewisseld met wat sluierwolken.
Moet je vandaag toch de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
De Europese ministers van Financiën hebben een akkoord bereikt over een financieel hulppakket voor landen, bedrijven en werknemers die door de coronacrisis in de moeilijkheden zijn gekomen. De grote kemphanen van de afgelopen dagen, Nederland en Italië, hebben beiden water bij de wijn moeten doen, maar vinden dat ze alle twee "gewonnen" hebben.
Uiteindelijk heeft Nederland niet alle harde voorwaarden kunnen binnenslepen. Minister Hoekstra heeft lang vastgehouden aan zijn eis dat landen alleen geld uit het noodfonds, het Europees Stabilisatie Mechanisme (ESM), kunnen krijgen als ze ook hun economie zouden hervormen. Die eis is uiteindelijk van tafel gegaan.
Desondanks is de Nederlandse minister tevreden met het akkoord:
Thuiswerken is ook voor correspondenten niet altijd even makkelijk. Correspondent Sander van Hoorn werd tijdens het NOS Journaal verrast door een luidruchtig optreden van kat Lucy.
Voor wie de kat wil zien, hier is de video:
Fijne dag!