In een strafkolonie in de buurt van de stad Irkoetsk in SiberiÃ« woedt een grote brand nadat er een opstand was uitgebroken. De Russische autoriteiten zeggen dat gevangenen een bewaker aanvielen en daarna meerdere gebouwen in brand staken.
Op sociale media circuleren video's van de opstand, waarbij te horen is dat er met automatische geweren geschoten wordt. Ook is te zien hoe de gevangenis in brand staat.
De Russische autoriteiten hebben de volgende video vrijgegeven, waarop de opstand onder controle lijkt:
Mensenrechtenactivisten zeggen dat de gevangenen in opstand kwamen nadat bewakers voor de zoveelste keer een van hen hadden gemarteld.
Volgens Vera Mironova, verbonden aan de gerenommeerde Harvard-universiteit en onderzoeker van het Russische gevangenissysteem, worden gevangenen in Rusland regelmatig in elkaar geslagen door bewakers. Ze zegt dat de opstand is begonnen omdat een gevangene gewurgd was door de bewakers. "Dat was de druppel", schrijft ze op Twitter.