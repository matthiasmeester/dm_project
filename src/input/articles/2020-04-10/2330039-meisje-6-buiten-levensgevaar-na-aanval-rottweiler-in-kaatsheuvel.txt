Het 6-jarig meisje dat gisteren in Kaatsheuvel werd aangevallen door een rottweiler is buiten levensgevaar, meldt de politie. 
Het meisje werd aangevallen door de niet aangelijnde hond toen ze buiten speelde. Omstanders en de eigenaar grepen meteen in, de rottweiler is daarbij gedood. Het meisje werd zwaargewond naar het ziekenhuis gebracht.
De politie meldde gisteren dat het meisje was gebeten door twee honden, maar dat klopt niet. "De politie doet verder onderzoek", zei een politiewoordvoerder tegen Omroep Brabant. "Familierechercheurs hebben uit nazorg contact met de ouders van het meisje."