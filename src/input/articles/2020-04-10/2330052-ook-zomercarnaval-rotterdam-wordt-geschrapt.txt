Het Zomercarnaval in Rotterdam gaat dit jaar niet door. Het festival was gepland op 24 en 25 juli, maar de duizenden deelnemers hebben door de coronacrisis onvoldoende tijd om zich voor te bereiden, laat directeur Guus Dutrieux weten aan Rijnmond.
Hij wijst op het maken van de kostuums maar ook op de choreografie van de verschillende dansgroepen. De dansers en muzikanten kunnen nu niet samenkomen om te oefenen.
Er is ook een financiÃ«le reden om het Zomercarnaval te schrappen: door de coronacrisis is het lastig om sponsors te vinden, zegt Dutrieux.
Het Zomercarnaval trekt elk jaar ongeveer een half miljoen bezoekers. De editie van dit jaar was al kleiner omdat de Coolsingel in hartje Rotterdam wordt verbouwd. Er zou wel een optocht zijn, maar er was geen ruimte voor openluchtpodia en optredens van bekende artiesten.