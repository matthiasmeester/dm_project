Het personeel van Picnic krijgt de komende twee jaar een loonsverhoging van in totaal 6 procent. Dat heeft de online supermarkt met vakbond De Unie afgesproken in een cao.
Het is de eerste keer dat een online supermarkt een eigen cao afsluit.
De 4000 medewerkers krijgen ook een extra vakantiedag en elk jaar 200 euro voor cursussen. Flexkrachten kunnen na twee jaar in vaste dienst worden genomen.
Picnic kreeg geruime tijd kritiek omdat het personeel niet onder een cao viel. Vakbond FNV wilde via de rechter afdwingen dat het bedrijf zich aansloot bij de cao voor supermarkten, maar verloor die zaak eind vorig jaar.
Vorig voorjaar koos het bedrijf nog voor een cao voor de retailsector. Maar Muller zei toen al dat hij het liefst een speciale cao wilde hebben voor web-bedrijven met grote magazijnen waar veel mensen werken.