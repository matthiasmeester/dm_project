Goedemorgen! Israël krijgt vandaag een regering van nationale eenheid en voor sportliefhebbers heeft de NOS een mooie middag in petto.
Vandaag is het wisselend bewolkt en droog. Er waait een matige westenwind en het wordt 16 tot 20 graden. Na het weekend houdt het droge weer aan met geleidelijk hogere temperaturen.
Moet je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Oud-president van de Verenigde Staten Barack Obama heeft opnieuw een sneer uitgedeeld aan president Trump. In een video gericht aan geslaagde studenten uitte hij kritiek op het coronabeleid van de VS, zoals hij al eens eerder deed. Volgens Obama heeft de epidemie blootgelegd dat beleidsbepalers in de VS niet weten waar ze me bezig zijn. "Velen van hen doen niet eens alsof ze de leiding hebben." Volg het coronanieuws vandaag weer in ons liveblog.
Rotterdam mag volgend jaar opnieuw het Eurovisie Songfestival organiseren. Het officiële groene licht kwam tijdens de speciale tv-uitzending Eurovision: Europe Shine A Light van gisteravond. De datum waarop het festival in 2021 gehouden wordt, is vanwege de coronacrisis nog onduidelijk.
Onze verslaggever Martijn van der Zande mocht er gisteravond als een van de weinigen bij zijn en schreef een terugblik.
En heb je de uitvoering door de artiesten die dit jaar hadden moeten meedoen van Love Shine a Light gemist, of wil je er nog eens van genieten: kijk dan hieronder.
Fijne zondag!