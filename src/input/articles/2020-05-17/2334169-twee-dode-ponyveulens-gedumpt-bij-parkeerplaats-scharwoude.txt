Bij een parkeerplaats in Scharwoude in Noord-Holland zijn de afgelopen dagen twee dode ponyveulens gevonden. De dierenpolitie onderzoekt wie de dieren daar heeft gedumpt.
NH Nieuws schrijft dat het eerste veulen dinsdagmiddag werd gevonden. Het dier bleek pasgeboren te zijn. Drie dagen later werd het tweede veulen gevonden. Beide dieren lagen bij een parkeerplaats aan de Zesstedenweg.
De dierenpolitie roept getuigen of mensen met meer informatie zich te melden. Ook wie geen veulens heeft gezien, maar wel denkt getuige te zijn geweest van een verdachte situatie in het gebied, wordt gevraagd dat te delen met de politie.