Goedemorgen! Vandaag is er een online Eurotop over steunmaatregelen in de coronacrisis en de Rotterdamse gemeenteraad stemt over de financiering van het Songfestival volgend jaar.
Vandaag veel zon en temperaturen tot 24 graden. In de loop van de middag trekken vanuit het noordwesten sluierwolken over het land. De oostenwind houdt zich rustiger dan de afgelopen dagen waardoor het wat aangenamer aanvoelt. Wel koelt het 's middags wat af in de kustgebieden vanwege een wind van zee.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Premier Rutte ziet het niet gebeuren de horeca weer open mag. Het kabinet kwam dinsdag wel met enige aanpassingen in de coronamaatregelen, maar veel beperkingen werden verlengd tot 20 mei.
Rutte wil wel met de sector praten, maar als de caf√©s weer open gaan, komen er veel meer mensen op straat en dat kan weer negatieve gevolgen hebben voor de verspreiding van het virus, zei hij in debat met de Kamer. "De ziekenhuizen zijn nog steeds overbelast", benadrukte hij.
De overheid van Madagascar deelt gratis een kruidendrankje uit aan de bevolking waarvan wordt geclaimd dat het helpt tegen het coronavirus. Maar wetenschappelijk bewijs ontbreekt, zegt de Wereldgezondheidsorganisatie. De WHO "raadt zelfmedicatie met wat voor medicijnen dan ook af".
President Andry Rajoelina van het Oost-Afrikaanse eiland presenteerde het drankje 'Covid Organics' afgelopen zondag op de nationale televisie. Het drankje op basis van de alsemplant is getest op twintig mensen en volgens het nationale onderzoeksinstituut IMRA zouden er twee mensen zijn genezen van het coronavirus.
Vandaag kregen honderdduizenden schoolkinderen het drankje uitgereikt. "Een gevaarlijke zet", zegt Madagascar-kenner en professor Brian Klaas tegen de BBC. "Mensen krijgen het binnen, die het niet zouden moeten drinken en het geeft een onterecht gevoel van veiligheid."
President Rajoelina prijst het drankje aan door een slok te nemen:
Fijne dag!