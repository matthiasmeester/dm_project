De stuurknuppel die astronaut Neil Armstrong in 1969 gebruikte bij de eerste succesvolle reis naar de maan, heeft bij een veiling 324.000 euro opgebracht. Dat is zo'n vier keer meer dan veilinghuis Julien's had verwacht.
Armstrong was de eerste mens die voet zette op de maan. Dat is morgen precies 51 jaar geleden. Ook de stuurknuppel van 'tweede man' Buzz Aldrin werd in CaliforniÃ« geveild: die ging voor 224.000 euro naar een nieuwe eigenaar.
"One small step for man, but a giant leap for mankind": die woorden van Neil Armstrong gingen de wereld over. We maakten eerder deze terugblik op de eerste maanlanding:
Bij de veiling gingen nog veel meer ruimte-memorabilia onder de hamer. Daaronder waren een gereedschapskist die is gebruikt bij de Apollo 17-missie in 1972 (89.000 euro) en originele instrumenten uit het NASA-controlecentrum in Houston.
Een ander topstuk was een ruimtepak dat is gebruikt in de film 2001: A Space Odyssey uit 1968. Het pak werd gedragen door acteur Keir Dullea in de rol van astronaut David Bowman. Het leverde net als Armstrongs joystick 324.000 euro op.