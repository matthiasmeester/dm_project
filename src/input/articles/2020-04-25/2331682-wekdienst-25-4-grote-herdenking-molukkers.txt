Goedemorgen! Je komt vandaag mogelijk Molukse vlaggen tegen en in de sport zal veel worden nagepraat over het besluit van de KNVB om geen clubs te laten promoveren of degraderen.
Vanuit het zuiden breekt de zon op steeds meer plaatsen door. Aan zee en in het noorden is het tot de avond meestal bewolkt. Er is weinig wind en het wordt 14 tot 18 graden.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Vakbond FNV en werkgeversorganisatie VNO-NCW hebben tevreden gereageerd op de steun van de overheid aan KLM. FNV noemt het "een verstandige keuze van het kabinet om de zwaarste lasten door de sterkste schouders te laten dragen". Volgens VNO-NCW is een sterk KLM "een basisvoorwaarde voor onze welvaart en het herstel straks na de coronacrisis".
Het kabinet maakte gisteren bekend dat het KLM steunt met een bedrag tussen de 2 en 4 miljard euro. Er zijn wel voorwaarden aan verbonden. De salarissen van het personeel moet worden gematigd, te beginnen aan de top. Ook mag er geen dividend of winst worden uitgekeerd en moet er gewerkt worden aan duurzaamheid en geluidshinder.
Bijna 27,4 miljoen pond is er opgehaald met de tv-show The Big Night In, meldt de BBC. Het geld gaat naar hulp aan kwetsbare mensen in het Verenigd Koninkrijk. Een hele rij Britse beroemdheden deed mee aan de show donderdagavond, van de acteurs uit Eastenders tot de cast van Little Britain. De BBC heeft de hoogtepunten op een rij gezet, onder meer een sketch met kroonprins William en de bekende acteur en komiek Stephen Fry:
Fijne dag!