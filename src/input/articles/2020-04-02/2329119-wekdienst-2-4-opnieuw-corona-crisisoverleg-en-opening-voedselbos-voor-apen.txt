Goedemorgen! Vandaag komt het kabinet opnieuw bijeen om te praten over de coronacrisis. En prinses Margriet opent een voedselbos in Apenheul in Apeldoorn.
Het is wisselend bewolkt met vooral in de middag kans op een bui. De maxima liggen rond 11 graden bij een stevige westenwind.
Moet je vandaag toch de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Het dodental in de VS als gevolg van het coronavirus is opgelopen met 884 naar 4757, meldt de Johns Hopkins-universiteit, die de dagelijkse cijfers publiceert. Niet eerder stierven er op één dag zo veel mensen in de Verenigde Staten aan de gevolgen van het coronavirus. Het totaal aantal besmettingen staat nu op 216.515. Daarmee is de VS het land met de meest geregistreerde besmettingen.
Elke 24 uur komt het RIVM met nieuwe coronacijfers. Over geregistreerde besmettingen, ziekenhuisopnames en overleden personen. Maar dat zijn niet slechts cijfers, zegt Maaike Janssen (30). "Het zijn mensen zoals mijn opa."
Maaikes opa is één van de in totaal 1173 Nederlanders van wie geregistreerd is dat ze zijn overleden door corona. Net als de oma van Lennart van Ginkel. En de opa van Marlot de Lit.
In deze video legt NOS op 3 uit wat de cijfers die het RIVM elke dag publiceert wél zeggen, maar ook wat ze juist níét vertellen:
Fijne dag!