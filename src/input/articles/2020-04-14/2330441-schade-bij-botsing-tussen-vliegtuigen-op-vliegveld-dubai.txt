Op het vliegveld van Dubai zijn twee verkeersvliegtuigen op de grond met elkaar in botsing gekomen. Dat gebeurde toen een van de toestellen door een voertuig achteruit werd gemanoeuvreerd.
Dat toestel was een Airbus A350 van British Airways. Het raakte een Boeing 777 van Emirates, meldt luchtvaartsite Airlive. Beide toestellen liepen schade op aan een achtervleugel.
Of er passagiers aan boord waren op het moment van de botsing is niet duidelijk. Het toestel van British Airways had naar Londen Heathrow moeten vertrekken, maar die vlucht is gecanceld.