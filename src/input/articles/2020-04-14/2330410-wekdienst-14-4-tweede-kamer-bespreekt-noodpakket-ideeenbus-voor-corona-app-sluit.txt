Goedemorgen! De Tweede Kamer praat vandaag over het noodpakket voor de economie, dat het kabinet heeft ingesteld. En bedrijven en deskundigen kunnen tot 12.00 uur hun ideeën over een corona-app bij het ministerie van Volksgezondheid indienen.
Het weer: wolkenvelden. In de loop van de dag vanuit het zuiden meer zon. Het is droog en met een matige noordenwind wordt het 9 tot 12 graden.
Moet je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
President Trump heeft in een briefing fel uitgehaald naar mensen die zijn coronabeleid bekritiseren. Hij reageerde onder meer op een reconstructie van The New York Times waaruit naar voren kwam dat Trump allerlei adviezen en waarschuwingen naast zich neer heeft gelegd.
Eerder zei viroloog en topadviseur Fauci dat er levens gered hadden kunnen worden als de lockdown eerder was ingegaan. De president retweette een bericht waarin werd opgeroepen Fauci te ontslaan, maar vandaag noemde Trump de viroloog weer een "geweldige vent".
Deze arts moest op Tweede Paasdag werken in ziekenhuis St. Jansdal in Harderwijk en wilde er iets bijzonders van maken. Hij nam zijn viool mee en zorgde voor wat afleiding voor de patiënten op de isolatie-afdelingen.
Het ziekenhuis zette de beelden op Facebook:
Fijne dag!