Op Ibiza zijn vrijdag twee personen aangehouden na een vechtpartij aan boord van een KLM-toestel. Een dronken passagier zou geweigerd hebben om een mondkapje te dragen en andere passagiers lastig hebben gevallen. Daarop volgden een ruzie en een vechtpartij.
Beelden van die vechtpartij zijn op Twitter gezet. Daarop is te zien dat een passagier met ontbloot bovenlijf in het gangpad op de grond wordt gedrukt. Hij draagt geen mondkapje, terwijl dat wel verplicht is aan boord van KLM-vluchten.
Een woordvoerder van KLM bevestigt dat de vechtpartij vrijdag plaatsvond. Het vliegtuig was onderweg van Schiphol naar Ibiza.
Beelden van de vechtpartij op Twitter: