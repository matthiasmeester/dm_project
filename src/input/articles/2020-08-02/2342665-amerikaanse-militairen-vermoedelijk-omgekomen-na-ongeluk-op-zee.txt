De Amerikaanse marine staakt de zoekactie naar zeven mariniers en een matroos die donderdag voor de kust van CaliforniÃ« te water waren geraakt. De acht deden mee aan een oefening met een amfibisch aanvalsvoertuig.
Samen met acht andere mariniers voeren ze na een oefening op het militaire trainingseiland San Clemente Island met het amfibisch voertuig terug naar het oorlogsschip USS Somerset, toen het water begon te maken en zonk.
Acht mariniers konden nog uit het water worden gered. Een overleed kort daarna, berichtte de eenheid van de mariniers eerder al. Twee anderen liggen in kritieke toestand in het ziekenhuis.
Helikopters en schepen hebben op zee een gebied van bijna 3500 vierkante kilometer uitgekamd, maar van de andere acht militairen ontbreekt ieder spoor.
Na 40 uur zoeken is de reddingsactie afgeblazen. De Amerikaanse marine zegt ervan uit te gaan dat de acht zijn overleden.