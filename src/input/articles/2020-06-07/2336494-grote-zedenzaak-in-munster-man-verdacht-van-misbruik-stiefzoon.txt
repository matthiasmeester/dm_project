In een grote misbruikzaak in de Duitse stad M端nster zijn elf mensen opgepakt. Er zijn zeker drie slachtoffers; kinderen van 5, 10 en 12 jaar. De burgemeester is verbijsterd en zegt geschrokken te zijn dat er in zijn stad "zulke vreselijke dingen" gebeurd zijn.
De hoofdverdachte is een man van 27 jaar, hij is de stiefvader van een van de slachtoffers. Hij zou de 10-jarige zoon van zijn partner hebben aangeboden aan zeker vier volwassen mannen, die het kind urenlang hebben verkracht in een tuinhuisje. Het slachtoffer van 5 jaar zou de zoon zijn van een andere verdachte.
In het tuinhuisje in M端nster stonden stapelbedden waar videocamera's op gericht waren, in het verlaagde plafond lagen netwerkapparatuur en harde schijven.
De gruweldaden werden gefilmd en verkocht op het dark web, een moeilijk toegankelijk deel van internet. De autoriteiten verwachten dat er meer slachtoffers zijn. Op de computer van de hoofdverdachte, die IT-specialist is, werd ruim 500 terabyte aan versleuteld materiaal gevonden. In de kelder van zijn huis had hij een professionele serverruimte ingericht die door airco's gekoeld werd.
Na het bekijken van de beelden concluderen rechercheurs dat de man niet alleen handelde, maar dat er een netwerk is van daders die kinderen misbruiken. "Zelfs de meest ervaren rechercheurs hebben de grenzen bereikt van wat voor mensen draaglijk is, en ver daaroverheen", zei de politiechef van M端nster.
De hoofdverdachte werd vorig jaar al opgepakt wegens bezit van kinderporno, maar kwam voorwaardelijk vrij. Het materiaal dat toen door de rechercheurs in beslag was genomen, was versleuteld en het duurde ongeveer een jaar voordat de politie het ontcijferd had.
De 45-jarige moeder van de man is ook vastgezet. Ze werkte als kleuterleidster bij een kinderdagverblijf. Of ze betrokken was bij, of iets afwist van het misbruiknetwerk van haar zoon is niet bekend.
Eind vorig jaar kwam in de plaats Bergisch Gladbach bij Keulen een andere grote misbruikzaak aan het licht. Een man van 42 jaar bleek in zijn appartement een enorme hoeveelheid kinderporno te hebben. Na onderzoek daarvan bleek dat er online chatgroepen waren waarin 1800 pedoseksuelen informatie met elkaar uitwisselden.
De slachtoffers waren soms ook hun eigen kinderen, die ze met elkaar uitruilden. Het onderzoek is nog steeds bezig; landelijk zijn in die zaak 70 verdachten en 44 slachtoffers ge誰dentificeerd.