Malta geeft vier schepen met 425 migranten toegang tot zijn havens. Vanwege de coronacrisis waren de havens gesloten, maar volgens de regering is de situatie aan boord te ernstig om niets te doen. Bovendien zou het onrustiger zijn geworden op de schepen.
In een verklaring schrijft de regering dat ze niet de levens in gevaar wil brengen van de bemanning en de migranten. Malta verwijt de andere EU-lidstaten een gebrek aan actie en solidariteit.
De regering van het eiland ten zuiden van ItaliÃ« wil dat opvarenden worden verdeeld over de Europese lidstaten. Voor zover bekend heeft alleen Frankrijk gezegd daaraan te willen meewerken, al zijn aantallen niet genoemd.
De migranten dolen al weken rond op zee. Malta stuurde toeristenschepen nadat de havens gesloten werden, zodat mensen van gammele en overvolle bootjes gehaald konden worden.