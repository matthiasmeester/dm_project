In Tilburg was er vannacht voor de derde keer in drie dagen een schietpartij. Er werd geschoten op een kapperszaak en een huis. Niemand raakte gewond.
De schietpartij vond plaats op de Korvelseweg in Tilburg-Zuid.
In een van de ramen zijn kogelgaten te zien. Ook een auto raakte beschadigd:
Volgens de politie liep een verdachte na de schietpartij naar een zijstraat en ging hij er waarschijnlijk vandoor in een kleine witte auto. De politie vond op de vluchtroute van de verdachte later een kalasjnikov, zegt een politiewoordvoerder. Het wapen lag op straat.
Vrijdag werd een 42-jarige Tilburger voor de ogen van zijn tien jaar oude zoon op straat neergeschoten. De man werd naar een ziekenhuis gebracht en is niet in levensgevaar. Een dag eerder werd een auto in Tilburg beschoten. De inzittenden raakten niet gewond.
De politie sluit een verband tussen de schietpartijen niet uit. "We zitten hier bovenop", liet een politiewoordvoerder weten aan Omroep Brabant.