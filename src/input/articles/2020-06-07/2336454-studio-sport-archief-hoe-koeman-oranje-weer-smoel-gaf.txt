Een gemist EK, een gemist WK; de Oranjekoorts had plaatsgemaakt voor collectief chagrijn toen Ronald Koeman in 2018 aantrad als bondscoach van het Nederlands elftal. In nog geen twee jaar tijd gaf hij een geslagen elftal weer kleur op de wangen.
In Studio Sport Archief blikken we zondag terug op de periode-Koeman, waarin klinkende resultaten tegen toplanden als Frankrijk en vooral Duitsland de Oranje-thermometer weer opstuwden naar waarden die in de zomers van 2010 en 2014 voor het laatst gehaald werden.
We kijken nog eens naar die geflatteerde - ook volgens Koeman zelf - maar o zo fraaie 3-0 zege op de Duitsers in Amsterdam. Naar de indrukwekkende 2-0 overwinning op Frankrijk, met de panenka van Memphis Depay, de speler die misschien wel het meest van allemaal symbool staat voor de wederopstanding van Oranje. En naar de knappe 2-2 in Duitsland, de wedstrijd van 'het briefje'.
Daarnaast blikken we terug op de eerste succesvolle kwalificatiereeks sinds die voor het WK van 2014, met wederom een zege op Duitsland, ditmaal op Duitse bodem.
Naast de sportieve hoogtepunten komt ook het indrukwekkende moment van Georginio Wijnaldum voorbij, die zich daags voor Ã©n tijdens de thuiswedstrijd tegen Estland uitsprak tegen racisme.
De uitzending van Studio Sport Archief begint om 14.50 uur en is te zien via NPO 1, NOS.nl en de NOS-app.