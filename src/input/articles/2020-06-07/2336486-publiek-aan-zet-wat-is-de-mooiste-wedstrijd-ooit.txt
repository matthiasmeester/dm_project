NOS Langs de Lijn is tijdens de uitzending op zondagmiddag op zoek naar de mooiste wedstrijd ooit. Nu is het publiek aan zet om uit de tien overgebleven wedstrijden de Ã¡llermooiste te kiezen.
In mei werden journalisten, prominenten en vooral luisteraars gevraagd om hun favoriete sportmoment te nomineren. Wat was die ene wedstrijd die je nooit meer vergeet?
Dat leverde een lijst op van liefst zeventig momenten. Spanning, hoog niveau, drama, bizarre wendingen, kwaliteit van de hele wedstrijd, kwaliteit van het individu en het bredere verhaal achter de wedstrijd. Alles speelde mee.
Afgelopen vrijdag heeft een jury - bestaande uit Matthijs van Nieuwkerk, Erben Wennemars en Wilfried de Jong - de longlist teruggebracht tot een toptien.
Bedenker en ambassadeur van de wedstrijd is voetbalcommentator Jeroen Elshoff. Tijdens de uitzending van 3 mei legde hij in grote lijnen uit wat voor hem de voorwaarden zijn voor de mooiste wedstrijd.
"Wat staat er op het spel, wat is het podium, wat is de kwaliteit van de wedstrijd, en voor mij misschien ook wel de individuele klasse", aldus Elshoff. "Maar iedereen heeft zo zijn eigen criteria."
Bekijk hieronder de tien genomineerden. Stemmen kan via deze link.