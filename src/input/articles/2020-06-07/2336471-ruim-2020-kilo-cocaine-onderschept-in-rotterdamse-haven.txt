De douane heeft gisteren ruim 2020 kilo cocaïne aangetroffen in de Rotterdamse haven. De drugs zaten verstopt in een container vol bananen.
De douane vond de drugs bij een controle. De container was afkomstig uit het Ecuadoriaanse Guayaquil en was bestemd voor een bedrijf in Hongarije. Volgens het Openbaar Ministerie heeft de ontvanger vermoedelijk niets met de smokkel te maken.
De cocaïne had een geschatte straatwaarde van 150 miljoen euro. De partij is vernietigd en de zaak wordt verder onderzocht, meldt Rijnmond.