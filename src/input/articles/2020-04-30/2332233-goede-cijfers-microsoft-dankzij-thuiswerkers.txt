De coronacrisis legt de Amerikaanse softwaregigant Microsoft voorlopig geen financiÃ«le windeieren. Het afgelopen kwartaal boekte het bedrijf een winst van bijna 11 miljard dollar, oftewel 22 procent meer dan een jaar eerder.
Microsoft profiteert vooral van het toegenomen aantal thuiswerkers. Zo was er een fors grotere vraag naar producten als Teams en Skype, waarmee mensen kunnen communiceren.
Ook cloud-diensten werden meer afgenomen. "In een tijdsbestek van twee maanden heeft er een digitale transformatie plaatsgevonden die normaal twee jaar kost", zegt topman Nadella in een toelichting op de cijfers.
Ook een ander techbedrijf, Facebook, lijkt te profiteren van het feit dat veel mensen thuis zitten. Het aantal actieve gebruikers van het sociale netwerk is gestegen naar 2,6 miljard. Dat is 10 procent meer dan vorig jaar.
De omzet en winst van Facebook zijn ook toegenomen, maar vanwege de onzekere tijden waagt topman Zuckerberg zich niet aan een prognose voor de komende periode. Zo is de vraag naar advertenties de afgelopen tijd al afgenomen.