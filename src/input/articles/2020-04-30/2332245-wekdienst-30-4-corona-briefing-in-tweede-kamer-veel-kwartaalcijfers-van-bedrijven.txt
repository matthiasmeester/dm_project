Goedemorgen! Het regent cijfers vandaag: KPN, Amazon en Shell presenteren hun resultaten over het eerste kwartaal. En de Tweede Kamer wordt weer bijgepraat over de coronacrisis. 
Het weer: vandaag valt eerst regen, vanmiddag is het grotendeels droog met ruimte voor de zon. Vanavond vallen nieuwe buien, mogelijk met onweer. Het wordt 13 tot 17 graden en er waait een matige tot vrij krachtige zuidwestenwind. Ook vrijdag en zaterdag vallen verspreid buien met tussendoor zon, zondag is het grotendeels droog. De maxima liggen tussen 13 en 15 graden.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
De CDA-fractie in Noord-Brabant krijgt van de leden in die provincie die aan een peiling meededen het vertrouwen om samen te werken met Forum voor Democratie. Maar zo'n coalitie is alleen mogelijk onder strenge voorwaarden, zegt het provinciale partijbestuur op basis van de uitkomsten van de peiling.
Van de bijna 5000 Brabantse CDA-leden deden 816 leden aan de peiling mee. Een krappe meerderheid van hen, 56 procent, noemt besturen met FvD in Brabant acceptabel.
Ook in drukke winkelstraten moet er voldoende afstand worden gehouden in deze coronatijd. In Zutphen probeert men dat op een positieve manier te bewerkstelligen. Want daarmee bereik je meer, zo is de gedachte:
Fijne donderdag!