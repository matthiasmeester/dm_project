Goedemorgen! Vandaag vieren middelbare scholieren gezamenlijk dat ze geslaagd zijn, en wordt er weer gestart met de eerste vakantievluchten.
Deze wekdienst liever luisteren? dat kan hier:
Het is een heel ander weerbeeld dan we de afgelopen dagen hebben gehad. De zon laat zich minder zien, er is bewolking en er kan een bui vallen. Het is ook een stuk frisser, met maximaal een graad of 16.
Moet je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
De zoon van George Floyd heeft gereageerd op het nieuws dat alle vier de agenten die betrokken zijn bij de dood op zijn vader, in hechtenis zijn genomen. "Ik ben blij dat ze zijn gearresteerd. We verdienen gerechtigheid", zei hij tijdens een korte persconferentie.
De familie over de dood van Floyd:
Geen spannend telefoontje, geen gala en geen eindexamenfeest: door de coronacrisis is er dus geen traditionele afsluiting van het examenjaar. 4 juni is uitgeroepen tot gezamenlijke feestdag voor alle geslaagde scholieren en speciaal voor hen gaf minister Slob een speech.
"Geen stampend galafeest, maar een silent disco in een kleine groep en een wat grijze minister op een scherm", grapt de minister:
Fijne dag!