Bij een aardverschuiving in de Noorse plaats Alta zijn gisteren acht huizen in zee verdwenen. 
Een buurtbewoner vertelde tegen de lokale krant dat hij een harde knal hoorde. Hij rende naar buiten de heuvel op en zag een stuk land van honderden meters afbreken en langzaam in zee schuiven.
Vanaf de heuvel maakte hij deze indrukwekkende beelden:
De politie zocht met helikopters naar mogelijke slachtoffers, maar uiteindelijk bleken er geen vermisten en raakte niemand gewond. Het gaat met name om vakantiehuizen die op dat moment leeg stonden. Wel werd er een hond in veiligheid gebracht.
Volgens Noorse media zijn er in het verleden ook verschillende aardverschuivingen in het gebied geweest. De laatste vorig jaar.
Op deze dronebeelden is te zien hoe groot de ravage is na de aardverschuiving:
Wat hier precies gebeurd is moet nog worden onderzocht maar dit soort aardverschuivingen zijn vaak het gevolg van verzadiging van de bodem, zegt Tjalling de Haas, geoloog en onderzoeker aan de Universiteit Utrecht. "Bijvoorbeeld door hevige regenval, het smelten van sneeuw of het ontdooien van de toplaag van permafrost in de bodem. Die verzadigde delen kunnen dan van de onderlagen afglijden."
Klimaatverandering speelt daarbij een belangrijke rol. "In noordelijke gebieden zoals ScandinaviÃ« zien we dat met het stijgen van de temperatuur als gevolg van klimaatverandering de bodem tot op grotere diepte ontdooit, waardoor voorheen bevroren zwakke lagen ontdooien."
Klimaatverandering zorgt er volgens de onderzoeker dus voor dat dit soort aardverschuivingen in de toekomst vaker zullen voorkomen, maar waar en wanneer is volgens hem moeilijk te voorspellen.