Een beveiliger van een kleuterschool in het zuiden van China heeft 39 mensen met een mes verwond, onder wie 37 kinderen. Volgens Chinese staatsmedia is de 50-jarige aanvaller opgepakt.
De meeste slachtoffers zijn lichtgewond, maar het hoofd van de school, een andere beveiliger en een kind zouden zwaardere verwondingen hebben opgelopen bij de aanval in de provincie Cangwu. Het motief van de dader is nog onbekend.
Er vinden in China vaker mesaanvallen plaats op scholen. In september vorig jaar stak een 40-jarige man acht kinderen dood op een basisschool. Op veel scholen worden daarom beveiligers ingezet.
Op Twitter circuleren deze schokkende beelden van na de aanval: