Goedemorgen! Enschede staat stil bij de vuurwerkramp van precies 20 jaar geleden en de Europese Commissie bespreekt of we nog op reis kunnen deze zomer.
Vandaag schijnt geregeld de zon maar er trekken ook enkele buien vanuit het westen over ons land, met daarbij kans op hagel. De temperatuur komt uit tussen de 12 en 15 graden.
Moet je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Het aantal incidenten in asielzoekerscentra is sinds 2015 meer dan verdubbeld naar ruim 17.000 per jaar. Dat meldt NRC op basis van stukken van het ministerie van Justitie en Veiligheid. Het gaat onder meer om vecht- en scheldpartijen en brandstichting. De stijging is opvallend, omdat de piek van de vluchtelingencrisis in 2015 was. Toen zaten bijna 48.000 asielzoekers in de opvang. Vorig jaar waren dat er iets meer dan 27.000. De toename komt deels doordat er meer mensen in de opvang zitten uit zogenoemde veilige landen. Die hebben minder kans op asiel.
Dierentuin Artis opent vandaag de deuren weer, maar alleen nog voor leden. En ook voor hen is nog niet alles terug bij het oude: bezoekers moeten reserveren en een starttijd kiezen. Maar eenmaal binnen kunnen ze, als het meezit, het olifantje bewonderen dat vorige week is geboren:
Fijne dag!