In Enschede hebben de burgemeester en de voorzitter van de Stichting Herdenking Vuurwerkramp stilgestaan bij de vuurwerkramp, vandaag precies 20 jaar geleden. Bij de explosie kwamen 23 mensen om het leven, bijna duizend raakten gewond. Door de coronacrisis was de ceremonie kleiner dan in andere jaren.
Burgemeester Onno van Veldhuizen en voorzitter Bram Distel legden beiden een krans bij het monument in de wijk Roombeek, precies op de plek waar op zaterdag 13 mei 2000 het bedrijf SE Fireworks ontplofte.
De burgemeester noemt de vuurwerkramp een litteken in het gezicht van Enschede:
De hele dag kunnen nabestaanden en anderen bloemen leggen bij het monument op de Lasonderbleek en bij het kindermonument elders in de wijk, mits ze daarbij gepaste afstand houden. Ook mogen de vlaggen in Enschede vandaag halfstok hangen.
Vanmiddag tussen 15.25 en 15.35 uur, het moment dat de grote bunker op het complex ontplofte, luiden alle kerkklokken in de stad.
Door de brand ontstond een kettingreactie die leidde tot explosies. De grote zwarte rookwolken waren tot in de wijde omgeving te zien. Bekijk de beelden hier: