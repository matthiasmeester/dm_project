In het westen van Turkije zijn zeker vier doden en ruim negentig gewonden gevallen bij een reeks ontploffingen in een vuurwerkfabriek, melden Turkse autoriteiten. Toen het misging in het bedrijf waren er 150 tot 200 mensen binnen, zegt de gouverneur van de West-Turkse provincie Sakarya.
De vuurwerkfabriek staat buiten de bebouwde kom van de plaats Hendek. Hulpverleners konden aanvankelijk het pand niet in, vanwege de aanhoudende explosies.
Wat de oorzaak is van de ontploffingen, is niet bekend.
Op televisiebeelden is vuurwerk te zien boven het bedrijfspand, en een dikke rookkolom: