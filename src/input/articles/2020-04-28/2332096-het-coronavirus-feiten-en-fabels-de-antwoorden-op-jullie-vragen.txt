Verspreidt het coronavirus zich door de lucht? Beschermen zelfgemaakte mondkapjes tegen covid-19? Kan ik het virus oplopen via mijn kat?
De NOS kreeg ruim 10.000 van dit soort vragen toegestuurd voor de tv-uitzending Het coronavirus: feiten en fabels. De antwoorden van deskundigen vind je hier terug in video's.
Afgelopen zondag werd op twee nertsenfokkerijen het virus vastgesteld bij meerdere dieren. Daar wilden veel mensen meer over weten, onder wie bezorgde baasjes van huisdieren. Ook zijn mensen benieuwd of je via de lucht besmet kunt raken:
Een vraag werd massaal ingestuurd: wanneer kan ik mijn kleinkind weer van dichtbij zien?
De basisscholen gaan over twee weken weer open en uit voorlopig onderzoek blijkt dat kinderen amper een rol spelen bij de verspreiding van het virus. Dus vandaar dat grootouders, die tot de risicogroep behoren, willen weten hoe de vork in de steel zit:
Ook over immuniteit, virusremmers en vaccins kwamen veel vragen binnen. Het is twee maanden geleden dat Bruno Bruins, destijds minister voor Medische Zorg, bekendmaakte dat het virus voor het eerst was vastgesteld in Nederland.
Zijn we inmiddels iets opgeschoten in de zoektocht naar een vaccin? Weten we al of herstelde coronapatiÃ«nten immuun zijn, en zo ja hoelang?
In Duitsland is het dragen van een mondkapje verplicht in het openbaar vervoer en in ons land niet. Veel mensen willen weten hoe dat kan. Sowieso waren er volop inzendingen over hoe nuttig mondkapjes eigenlijk zijn:
Ook de emotionele impact van de coronacrisis was het onderwerp van vragen. Wat doet het je met je als je lang weinig fysiek contact hebt? En is dat ook slecht voor je immuunsysteem?
De volledige tv-uitzending en het aanvullende vraaggesprek met overige vragen is terug te zien in deze video op het NOS-YouTubekanaal: