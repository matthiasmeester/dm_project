Het KNMI waarschuwt voor stevige onweersbuien die kunnen ontstaan in Friesland, Groningen, Drenthe en Overijssel. Voor die provincies geldt daarom code geel.
Inwoners en bezoekers van Noordoost-Nederland moeten alert zijn op het onweer, zegt het KNMI. "Mijd open water en open gebied, schuil niet onder bomen."
Het onweer kan gepaard gaan met hagel en windstoten tot circa 60 kilometer per uur. Ook kan er in korte tijd veel regen vallen, lokaal is 40 of zelfs 50 millimeter mogelijk.
Code geel geldt tot 22.00 uur. Tegen die tijd is de kans op onweer naar verwachting flink afgenomen.
Ook afgelopen nacht waren er al stevige buien in delen van het land. De eerste buien ontstonden in de namiddag op de grens tussen BelgiÃ« en Nederland, meldt Weerplaza, die later op de avond naar het noorden trokken.
Later op de avond en aan het begin van de nacht ontstond volgens Weerplaza een "massief buiengebied" boven het zuiden van het land, dat vervolgens ook naar het noorden trok. Rond middernacht werden nog stevige windstoten gemeten. Zo werd in Homoet, bij Arnhem, een windstoot van 130 kilometer per uur geregistreerd. In het noordoosten bleef het gisteren en vannacht wel rustig.
Kijkers stuurden ons video's van het onweer: