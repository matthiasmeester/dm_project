Op een demonstratie in Leeuwarden tegen racisme zijn vandaag duizenden mensen afgekomen. Nadat het Rengerspark vol was met 2500 demonstranten, riep de gemeente op niet meer te komen.
Er was aanvankelijk ook een tegendemonstratie gepland, maar die werd afgeblazen. 
Ook in Den Bosch en Breda werd gedemonstreerd. In Breda werden 2000 stippen aangebracht op het parkeerterrein bij het Chass√©veld, in het centrum van de stad, zodat mensen zich aan de afstandsregels konden houden. Volgens burgemeester Depla is het protest "prima verlopen" en hebben 1500 mensen zich goed aan de regels gehouden.
Bekijk een reeks foto's van de verschillende demonstraties:
In Den Bosch werd gedemonstreerd op de Pettelaarse Schans, een vestingeiland in het zuiden van de stad. Volgens Omroep Brabant waren er naar schatting enkele duizenden betogers, en verliep het protest vreedzaam. De betoging begon net als in Breda met een minuut stilte.
In alle drie de steden kon men zich aan de anderhalve meter afstand houden, melden de lokale omroepen.
Stemt wie zwijgt ook echt toe? We maakten vandaag deze reportage in Den Bosch: