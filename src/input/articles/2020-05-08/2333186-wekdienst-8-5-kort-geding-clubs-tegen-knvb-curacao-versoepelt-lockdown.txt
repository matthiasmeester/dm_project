Goedemorgen! Vandaag dient het kort geding van twee teams uit de eerste divisie tegen de KNVB. En op Curaçao gaan stranden en winkels weer open. 
Het wordt een overwegend zonnige dag, maar soms is de sluierbewolking dik genoeg om de zon af te schermen. Er staat weinig wind en het wordt 18 tot 23 graden. Op de Waddeneilanden is het iets minder warm en een zeewindje zorgt ook voor afkoeling op de stranden in het westen van het land.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Als Nederland de klimaatdoelen wil halen, kan het waarschijnlijk niet om biomassa heen. Dat concludeert het Planbureau voor de Leefomgeving in een nieuw onderzoek. Zonder de inzet van biomassa zou Nederland nog sneller meer windmolens en zonnepanelen moeten plaatsen dan het nu al doet. Ook zou er dan meer discussie moeten komen over minder vlees eten en vliegen. Tegelijk is verlies van biodiversiteit een reëel risico, stelt het Planbureau, en moet het effect op de luchtkwaliteit worden meegenomen.
Het gebruik van biomassa in energiecentrales stuit op veel verzet. Tegenstanders zeggen dat hele bomen in verbrandingsovens verdwijnen, dat het miljarden aan subsidie kost en dat het alleen maar leidt tot meer CO2-uitstoot.
Vanaf 1 juni zijn mondkapjes in het OV verplicht. Maar hoe kom je daaraan en waar moeten ze aan voldoen? Kun je een masker gebruiken van een geknipte sok? Lees hier alles over de do's en don'ts.
En in deze video geeft Arts en microbioloog Andreas Voss geeft zes tips:
Fijne dag!