Russen kunnen op 1 juli stemmen over het wijzigen van de Russische grondwet. Als een meerderheid voor stemt, kan president Poetin mogelijk tot 2036 aanblijven. Eerder gingen het Russisch parlement, de Doema, en het Constitutionele Hof van Rusland al akkoord met de voorgestelde veranderingen.
De stemming stond oorspronkelijk gepland voor 22 april, maar werd uitgesteld vanwege het coronavirus. Volgens Poetin is de eerste dag van juli "een geschikt moment" voor de stembusgang.
De uitbraak van het coronavirus lijkt in Rusland nog niet op zijn retour te zijn. Vrijdag werd met 232 sterfgevallen het hoogste dodental in een dag tot nu toe gemeld. Rusland heeft ruim 400.000 gemelde besmettingen, na de Verenigde Staten en BraziliÃ« wereldwijd het hoogste aantal.
Door de grondwetswijziging mag een president maximaal twee termijnen van zes jaar hebben. Maar doordat voor Poetin de teller na de grondwetswijziging teruggaat naar nul, zou hij na de volgende verkiezingen in 2024 nog twaalf jaar kunnen aanblijven.
Waarnemers vragen zich af of Poetin inderdaad tot 2036 wil aanblijven. De 67-jarige president zou de grondwetswijziging mogelijk aanwenden om enkele jaren tijd te winnen, zodat hij kan stoppen wanneer een goede opvolger zich aandient.