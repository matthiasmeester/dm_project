De politie heeft beelden gedeeld van zeven verdachten die aanwezig waren bij de rellen in juni in Hoorn bij de protesten voor en tegen het monument van Jan Pieterszoon Coen. Met deze stap hoopt de politie de identiteit van de zeven te achterhalen.
Met behulp van camerabeelden van de avond heeft de politie de verdachten kunnen koppelen aan een aantal strafbare feiten. Zij worden onder meer verdacht van het gooien van een stoel waardoor een agent en een politiepaard gewond raakten, het gooien van stoeptegels en het mishandelen van een journalist van De Telegraaf.
De politie riep de relschoppers eerder op om zichzelf bij de politie te melden. Er werd toen al gedreigd de camerabeelden openbaar te maken.
De foto's van de verdachten zijn te vinden op de website van de politie.
De demonstratie tegen het standbeeld van VOC-kopstuk Jan Pieterszoon Coen verliep aanvankelijk rustig, maar er braken ongeregeldheden uit toen een grote groep betogers naar het standbeeld wilde gaan. De gemeente had dat vooraf verboden. Twaalf mensen werden aangehouden.
Na afloop probeerde een deel van de betogers alsnog naar het beeld te gaan. Daarbij werd vuurwerk afgestoken en met meubilair naar de politie gegooid.
Agenten voerden charges uit: