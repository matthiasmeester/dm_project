Goedemorgen! Vandaag hoort actiegroep Viruswaanzin of de rechter meegaat in hun eis dat alle coronamaatregelen worden beÃ«indigd. En in het Meander Medische Centrum in Amersfoort geldt vanaf vandaag een mondkapjesplicht voor alle bezoekers van 13 en ouder.
De dag begint bewolkt met soms wat regen. Vanmiddag vanuit het westen volgen opklaringen, het wordt een graad of 20. Morgen vooral in het oosten en zuiden geregeld zon, in het westen wat regen.
Ga je op pad? Hier vind je het overzicht van de werkzaamheden en files en de situatie op het spoor.
Bij demonstraties in Jeruzalem zijn zeker vijftig mensen opgepakt. Bij de ambtswoning van premier Netanyahu stonden duizenden demonstranten. Er waren ook aanhangers van de premier op de been, onder wie extreemrechtse hooligans.
Toen betogers weigerden zich te verspreiden greep de politie in met onder meer waterkanonnen en pepperspray. In Jeruzalem wordt al een aantal weken geprotesteerd tegen Netanyahu.
De demonstranten willen dat hij opstapt vanwege zijn corruptiezaak. Ook is er onvrede over de manier waarop de regering de coronacrisis aanpakt.
Het werd al een tijdje vermoed, maar bokser Mike Tyson (54) gaat opnieuw de ring in. Fans hoopten dat hij uit zou komen tegen Evander Holyfield, bekend van het legendarische gevecht waarbij Tyson een stuk van Holyfields oor afbeet, maar dat is (nog) niet het geval. Het gevecht van Tyson staat gepland op 12 september, tegen de de 51-jarige Roy Jones. Het gaat om een demonstratiegevecht van acht ronden.