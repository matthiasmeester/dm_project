Op het IJsselmeer wordt morgen verder gezocht naar een man die sinds gistermiddag wordt vermist. De zoekactie leverde vandaag niets op en werd aan het begin van de avond gestaakt.
De politie, kustwacht en Rijkswaterstaat zochten mee. Daarbij werd onder meer een sonarboot ingezet, meldt Omrop Frysl√¢n.
Volgens de Koninklijke Nederlandse Redding Maatschappij kreeg de man op ongeveer een kilometer afstand van Breezanddijk een giek tegen zijn hoofd en sloeg daarna overboord. Sindsdien zijn hulpdiensten naar hem op zoek. De kustwacht zei gisteren te vrezen "voor het ergste".
Gisteren werd met schepen, twee reddingshelikopters en een vliegtuig tevergeefs urenlang naar de man gezocht. De zoektocht werd gisteravond ook stilgelegd.