In Rotterdam-Noord heeft een agent een schot gelost op een auto die op hem inreed. De kogel ging dwars door de voorruit.
De auto werd bestuurd door een vrouw van 21. Naast haar zat een man van 23 die ervandoor was gegaan nadat hij door de politie was aangesproken op overtreding van het samenscholingsverbod.
De agent probeerde de auto tegen te houden door ervoor te gaan staan, maar dat weerhield de vrouw er volgens de politie niet van door te rijden. Volgens een woordvoerder raakte de auto de knieÃ«n van de agent. "De agent had het gevoel dat hij geen kant op kon en schoot op de auto", aldus de woordvoerder.
De man en de vrouw zijn aangehouden, ze raakten niet gewond. Met de agent gaat het naar omstandigheden goed.