Goedemorgen! Vandaag wordt de Ronde van Zwitserland verreden - virtueel althans. En in Zwolle staan mannen voor de rechter die honderdduizenden euro's zouden hebben geïnd voor niet bestaande mondkapjes. 
Het is een zonnige dag en de temperatuur loopt vanmiddag op naar 17 tot 22 graden. De oostenwind is vanochtend nog vrij krachtig, maar neemt in de loop van de dag wat af. De komende dagen blijft het droog, wel is er vanaf vrijdag vaker bewolking te zien. In het weekend wordt het wat koeler.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Het duurt nog zeker tot de middag voordat de geëvacueerde bewoners van het Limburgse dorp Herkenbosch weer naar huis kunnen. De 4000 inwoners moesten vannacht hun huis uit vanwege een natuurbrand in de buurt. In de rook zit een hoge concentratie koolmonoxide en dat is een risico voor de volksgezondheid. De vlammen zelf bedreigen het dorp niet.
De politie heeft gisteravond bewakingsbeelden van de diefstal van een schilderij van Vincent van Goghlaten getoond in Opsporing Verzocht. Te zien is hoe een man met een grote hamer twee glazen deuren van museum Singer Laren inslaat en even later met het schilderij onder zijn arm vertrekt. Van hem ontbreekt ieder spoor.
Fijne dag!