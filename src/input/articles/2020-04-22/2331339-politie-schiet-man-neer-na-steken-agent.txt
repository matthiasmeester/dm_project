In het plaatsje Haghorst, ten zuidoosten van Tilburg, is een agent aangevallen en gestoken met een mes. De dader, een man van 22 uit Polen, is door de politie neergeschoten. Hij is gewond naar het ziekenhuis gebracht en verkeert buiten levensgevaar. De agent raakte lichtgewond.
Aan het begin van de middag kreeg de politie een melding dat de man met twee messen door Haghorst liep. Toen agenten hem aanspraken, stak hij een van hen. Omdat de man niet reageerde op een waarschuwingsschot, schoot de politie gericht.
Buurtbewoners zeggen tegen Omroep Brabant dat de man op verschillende plekken in het dorp is gezien en dat hij verward overkwam. "Hij was aan het neuriÃ«n en springen en maakte een rare indruk", zegt een vrouw tegen de regionale omroep.
"Hij liep langs onze auto en deed weer een paar stappen terug", vertelt een bewoner, "en dat vond ik raar." Voor zover bekend heeft de man niet meer mensen aangevallen.