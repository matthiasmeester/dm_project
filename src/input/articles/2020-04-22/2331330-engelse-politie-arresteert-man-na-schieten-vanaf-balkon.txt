In Chatham in het zuidoosten van Engeland is een man gearresteerd na meldingen dat hij vanaf een balkon schoten afvuurde. Er zijn geen berichten over gewonden.
Op sociale media zijn beelden te zien van de man op een balkon van een appartementencomplex. Ook zijn schoten te horen.
Britse media melden dat de man video's van zijn daad op Instagram heeft gezet. Daarin is te zien hoe iemand vanaf een balkon met een vuurwapen in de lucht vuurt en meerdere keren 'Bel de politie!' roept. Ook noemt hij de in de jaren 90 doodgeschoten rappers Notorious B.I.G. en Tupac. Op een bed liggen wapens en munitie.
Volgens de politie gaat het om een man van in de 30. Zijn motief is niet bekend.