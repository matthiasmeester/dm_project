Nu de eredivisie en de eerste divisie abrupt tot stilstand zijn gekomen, besteedt Studio Voetbal in een extra uitzending vanavond om 21.30 uur op NPO 1 aandacht aan de gevolgen voor de Nederlandse clubs. Zo is het de vraag of de KNVB een kampioen zal aanwijzen en dient een besluit te worden genomen over de toewijzing van de startbewijzen voor de Champions League en Europa League.
In de extra uitzending spreekt presentator Sjoerd van Ramshorst met de vaste gasten Pierre van Hooijdonk, Arno Vermeulen (chef voetbal NOS) en Jeroen Stekelenburg (volger van het Nederlands elftal).
Niet alleen het kampioenschap en de toewijzing van de tickets voor Europa zijn heikele kwesties, ook de ontknoping van de eerste divisie, de financiÃ«le consequenties, de noodgedwongen late start van het nieuwe seizoen (na 1 september) en de mogelijke gevolgen voor het Nederlands elftal zijn thema's die de komende dagen de voetbalagenda zullen bepalen.
De uitzending is niet alleen te zien op NPO 1, maar ook live te volgen op NOS.nl en in de NOS-app.