Goedemorgen! Bewoners rond Schiphol komen zelf met een tienpuntenplan om de hinder door de luchthaven te beperken. En het Openbaar Ministerie maakt de eis bekend tegen James B. die vorig jaar een 12-jarig Rotterdams meisje zou hebben misbruikt in het Hilton hotel. 
Het weer: buien trekken langzaam naar het noorden, in het zuiden klaart het eerst op. Vanmiddag kan er in het zuiden opnieuw regen vallen. Het wordt 20 tot 23 graden.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Het aantal mensen dat in armoede leeft kan flink afnemen, als de overheid het beleid omgooit. Maar dat kost wel geld en banen, schrijven het Sociaal Cultureel Planbureau en Centraal Planbureau in een studie naar de effecten van het Nederlandse armoedebeleid.
Volgens de planbureaus neemt de komende jaren bij ongewijzigd beleid het aantal mensen dat in armoede leeft met een ruim kwart toe, van 5,3 naar 6,8 procent van de bevolking. Dat zou neerkomen op ruim één miljoen mensen. De afgelopen jaren was juist sprake van een geleidelijke daling van de armoede.
In het rapport zijn de effecten van de coronacrisis niet meegenomen, omdat volgens de onderzoekers de gevolgen daarvan voor de langere termijn nog niet goed in te schatten zijn.
Wat doet de politie om racisme binnen het korps tegen te gaan? In Den Haag hebben ze een aantal jaar geleden een introductieprogramma voor nieuwe agenten bedacht.
Ze noemen het de culturele wasstraat. Agenten maken voor ze aan de slag gaan in een wijk eerst kennis met de bewoners.
De hoofdinspecteur ziet vooruitgang, maar bewoners zijn kritisch:
Fijne dag!