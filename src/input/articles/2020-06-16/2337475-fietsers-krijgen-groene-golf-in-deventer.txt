De gemeente Deventer test intelligente verkeerslichten voor fietsers. Door een app die bij de fietser op de telefoon staat, 'weten' de verkeerslichten al ver van tevoren dat de fietser nadert en de bedoeling is dat er een groene golf wordt gecreÃ«erd.
"De fietser krijgt een geluidssignaal zodra de verkeerslichten hem 'zien'. Even later krijgt de fietser opnieuw een signaal als het groen wordt", zegt Martin van der Tuin van de gemeente Deventer tegen RTV Oost.
"De fietser kan zoveel mogelijk doorfietsen en je hoeft niet op de knop te drukken. Daarnaast krijgen grote groepen fietsers prioriteit, zodat bijvoorbeeld scholieren snel kunnen oversteken, zonder te hoeven stoppen."
De app registreert, net als navigatie-apps, waar de fietser zich bevindt. Die informatie wordt verstuurd naar de cloud van de gemeente, waar ook alle verkeerslichten aan gekoppeld zijn, vertelt Van der Tuin. "Zo werken alle verkeerslichten in Deventer samen. Dat gebeurt nu ook al met automobilisten die Flitsmeister gebruiken."
Die gebruikers zien in hun app wanneer de verkeerslichten groen worden. Als ze hun route inplannen proberen de verkeerslichten je zo min mogelijk te laten stoppen. "Zo zorg je voor een goede doorstroming in bijvoorbeeld de spits."