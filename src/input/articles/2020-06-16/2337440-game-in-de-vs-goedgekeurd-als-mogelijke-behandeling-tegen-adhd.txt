In de Verenigde Staten is voor het eerste een videogame goedgekeurd als potentieel medicijn tegen ADHD bij kinderen. EndeavorRx is bedoeld voor kinderen tussen 8 en 12 jaar die problemen hebben met hun concentratie.
De Food and Drug Administration (FDA), de Amerikaanse toezichthouder voor voedsel en geneesmiddelen, zegt dat de game een aanvulling kan zijn bij een behandeling, en beslist geen vervanging. EndeavorRx kan bijwerkingen frustraties, hoofdpijn, duizeligheid en agressie teweegbrengen, maar de voordelen kunnen opwegen tegen de nadelen, concludeert de FDA.
Bij het spel, voor iPhone en iPad, moeten gebruikers met een soort een hoverboard over een circuit manoeuvreren. Door de game geregeld te spelen zouden sommige kinderen zich beter kunnen concentreren. Na twee maanden zouden bijna zeven op de tien ouders concluderen dat er een positieve verandering was opgetreden.
Er gingen zeven jaar overheen voordat de toezichthouder toestemming gaf. De FDA keek naar meerdere onderzoeken, waarbij onder meer 600 kinderen werden gevolgd om de effectiviteit van de game vast te stellen.
Een eenduidige conclusie kwam er overigens niet uit, schrijft The Verge. De game is ook niet zomaar beschikbaar voor iedereen. Een woordvoerder van het bedrijf achter de game zegt tegen de technologiewebsite dat een beperkt aantal mensen zich kan aanmelden om de game te gaan gebruiken. Er is al een wachtlijst.
Vorig jaar maakte NOS Stories deze uitlegvideo over jongeren met adhd: