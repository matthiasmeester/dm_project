Bij een confrontatie tussen Chinese en Indiase troepen in de Indiase grensregio Ladakh zijn twintig Indiase militairen omgekomen, zegt het Indiase leger. Eerder vandaag werden er nog drie doden gemeld.
Aan de Chinese kant zijn volgens verschillende Indiase media 43 slachtoffers gevallen, onder wie doden en zwaargewonden. Maar Peking spreekt tegen dat er Chinese gewonden zijn gevallen. De lezing van China is dat Indiase militairen de grens bij de Himalaya overstaken en toen Chinese militairen aanvielen.
Correspondent Aletta Andr√© schetst dat de spanningen tussen China en India begin mei begonnen op te lopen: "Dat heeft mogelijk te maken met de bouw van een nieuwe weg aan Indiase kant, erg dicht bij wat China als zijn eigen gebied claimt. Volgens India zouden er toen veel Chinese troepen aan de grens zijn verschenen die ook op meerdere plekken de grens over gingen."
Er is veel te doen om de regio Kashmir. India beschuldigt China ervan een deel van zijn grondgebied te bezetten. De afgelopen jaren kwam het wel eens tot confrontaties, maar daar zijn nog geen doden bij gevallen.