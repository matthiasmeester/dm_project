De Europese Commissie heeft plannen om 2 miljoen euro overheidsgeld in Thialf te steken goedgekeurd. De provincie Friesland wil het noodlijdende ijsstadion helpen met een lening, maar wilde er zeker van zijn dat het volgens Europese regels ook mag.
Het is geen probleem om Thialf te helpen met de miljoenenlening, zegt Brussel nu. Overheden mogen tijdelijk publieksgeld steken in bedrijven die het zwaar hebben, als die bedrijven belangrijk zijn voor het algemeen belang, schrijft Omrop Frysl√¢n.
De lening is alleen voor dit jaar en draagt ertoe bij dat Thialf kan blijven bestaan. Er zijn in de omgeving ook geen andere faciliteiten die de rol van Thialf kunnen overnemen, zegt de Europese Commissie. Daarom kan de lening doorgaan.
Thialf kampt met een financieel tekort, dat vooral wordt veroorzaakt door een hoge energierekening.