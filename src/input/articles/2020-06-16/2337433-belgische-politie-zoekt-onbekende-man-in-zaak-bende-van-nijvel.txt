De Belgische politie heeft vandaag een opsporingsbericht verspreid in de geruchtmakende zaak van de Bende van Nijvel. Het gaat om een man die op een foto is te zien met een semi-automatisch geweer in zijn handen.
Waarom de politie hem zoekt en waar hij van wordt verdacht, is niet bekend. Op de foto is de man te zien met een geweer van het Italiaanse merk Franchi, kaliber 12:
Volgens de Belgische krant Het Laatste Nieuws is eenzelfde soort wapen mogelijk gebruikt bij een overval op een Delhaize-supermarkt in 1985. Eind jaren 90 werd er net zo'n wapen uit een kanaal bij Vilvoorde gevist.
De foto zou al in 1986 in handen zijn gekomen van de politie, waarbij werd verteld dat de man "belangrijk kon zijn voor het onderzoek".
De Bende van Nijvel pleegde een aantal gewelddadige overvallen en diefstallen in de jaren 80. Daarbij vielen 28 doden. De daders zijn nooit gevonden en hun motief is ook niet bekend. Opvallend aan de zaak is de wanverhouding tussen het zware geweld en de relatief lage bedragen die buit werden gemaakt.
De tijd dringt voor de Belgische justitie: over vijf jaar verjaart de zaak.
Bekijk hier een terugblik op de overvallen van de Bende en Nijvel en het politieonderzoek: