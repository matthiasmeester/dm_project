Zware buien met onweer hebben in Brabant en Zuid-Holland wateroverlast veroorzaakt. In Dordrecht en Zwijndrecht kwamen verschillende straten blank te staan. Daar viel in korte tijd meer dan 50 millimeter water.
En dat leidde dus tot overlast: 
Omdat er weinig wind stond bleven de buien lang boven dezelfde plek hangen, schrijft Rijnmond.
Boven Papendrecht was een windhoos te zien. Die veroorzaakte geen schade. 
Ook in Dordrecht was een windhoos, die ontwortelde een boom.
Douwe Dulfer filmde de windhoos: 
In Nieuwkuijk, Vlijmen, Chaam en Tilburg in Noord-Brabant stonden ook straten blank en dreigde het water huizen en bedrijven binnen te lopen. De brandweer werd opgeroepen om het water weg te pompen.
Wouter van Bernebeek legde de overlast in Chaam vast: 
Bij sommige huizen in Nieuwkuijk kwam het water in golven binnen als er een auto door de straat reed, vertelt Cees van Schilt aan Omroep Brabant. Hij werd gebeld door zijn dochter. "Ze probeert met handdoeken het water tegen te houden, maar dat stond al halverwege de gang."