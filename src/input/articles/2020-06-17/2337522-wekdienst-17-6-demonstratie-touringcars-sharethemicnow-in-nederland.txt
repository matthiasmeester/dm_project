Goedemorgen! Vandaag demonstreren touringcarondernemers in Den Haag, is er een rechtszaak over mondkapjesfraude en delen witte bekende Nederlandse vrouwen hun Instagram-account met zwarte invloedrijke vrouwen.
Het weer: vandaag blijft het in het noorden lang bewolkt en druilerig. In het zuiden schijnt eerst de zon, maar later ontstaan daar pittige regen- en onweersbuien. Het wordt zo'n 20 graden in het noordoosten tot 25 in het midden en zuiden van het land.
Ga je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Wopke Hoekstra is niet beschikbaar als lijsttrekker voor het CDA. "Ik vind dat ik uiteindelijk meer een bestuurder ben dan een beroepspoliticus. Ik wil dicht bij mezelf blijven", zegt de minister van FinanciÃ«n in een interview met De Telegraaf.
Hoekstra werd genoemd als belangrijke kandidaat om het CDA te leiden bij de Tweede Kamerverkiezingen van volgend jaar. Ook de namen van minister Hugo de Jonge van Volksgezondheid en staatssecretaris Mona Keijzer van Economische Zaken gaan rond.
Op vakantie, als proefkonijn. De Spaanse grenzen zijn nog dicht, maar toch kunnen zo'n 11.000 Duitsers nu al op de eilandengroep de Balearen vertoeven.
Maar de test-toeristen voelen zich geen proefkonijn en zijn al lang blij dat ze naar de zon mogen: 