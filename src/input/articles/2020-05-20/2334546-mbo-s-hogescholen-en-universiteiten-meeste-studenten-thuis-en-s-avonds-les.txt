Maximaal 20 procent van de studenten en medewerkers mag op locatie aanwezig zijn als mbo-instellingen, hogescholen en universiteiten vanaf 15 juni weer meer fysiek onderwijs gaan geven. Bovendien beginnen en eindigen de meeste lessen tussen 11.00 en 15.00 uur en na 20.00 uur, dus buiten de spitstijden.
Dat staat in de protocollen van de MBO Raad, de Vereniging Hogescholen en de Vereniging van Universiteiten (VSNU). 
Gisteravond maakte het kabinet bekend dat het middelbaar beroepsonderwijs en het hoger onderwijs (hogescholen en universiteiten) vanaf 15 juni weer gedeeltelijk fysiek onderwijs mogen geven. Het gaat dan vooral om het maken van toetsen en tentamens op locatie. Ook is er weer ruimte voor praktijklessen en begeleiding van kwetsbare studenten op de instelling.
Het grootste deel van de studenten (zo'n 80 procent) blijft les op afstand volgen om te kunnen voldoen aan de anderhalvemeterregel en om te voorkomen dat het openbaar vervoer vol komt te zitten met studenten. Bovendien wordt er dus lesgegeven in tijdslots: van 11.00 tot 15.00 uur en na 20.00 uur.
De MBO Raad is bang dat het roosteren van lessen in deze tijdslots kan leiden tot een nieuwe spits. "Zeker in steden met veel scholen en studenten in het tertiair onderwijs." Daarom zijn er ook mogelijkheden om regionaal van de tijden af te wijken. Die plannen moeten dan wel van tevoren worden besproken met onder meer het ministerie van Infrastructuur.
Alle drie de verenigingen benadrukken in hun adviezen ook dat instellingen hun eigen invulling kunnen geven, omdat er onderling veel verschillen zijn tussen scholen. Bijvoorbeeld in het aantal gebouwen, faciliteiten, aantal studenten en hoe het openbaar vervoer in de regio geregeld is.
Enkele adviezen uit de protocollen:
Mbo's
Hogescholen
Universiteiten
Hoe het onderwijs er na de zomer uit gaat zien, is op dit moment nog niet duidelijk. Universiteiten en hogescholen houden er rekening mee dat dat er ook vanaf september nog (deels) les op afstand wordt gegeven.
De MBO Raad hoopt wel dat het maximale aantal studenten en medewerkers dat aanwezig mag zijn, komend studiejaar wordt opgeschroefd. "We hopen dat het allemaal zo goed gaat dat het percentage van 20 procent na de zomervakantie geleidelijk verhoogd kan worden. We moeten ten slotte ook al vooruit kijken naar komend studiejaar."
Volgens de Vereniging van Universiteiten heeft na de zomer fysiek onderwijs bij nieuwe eerstejaarsstudenten prioriteit. In het advies van de Vereniging Hogescholen wordt niets over deze groep gezegd.
Veel aankomende studenten zitten ook met vragen. In een enquÃªte, verspreid via Instagram, zeggen bijna 2000 eindexamenkandidaten dat ze zich zorgen maken over hoe het er volgend jaar op hun vervolgopleiding uit gaat zien.
Via deze Student Swiper kunnen eindexamenleerlingen meer te weten komen over wat hen te wachten staat als eerstejaarsstudent: