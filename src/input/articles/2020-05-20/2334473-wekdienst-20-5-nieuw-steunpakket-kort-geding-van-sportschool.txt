Goedemorgen! Vandaag staat het in Den Haag van begin tot eind in het teken van corona. Elders dient de rechtszaak van fitnessbedrijf BigGym, die eist dat het de deuren weer mag openen.
Het weer: wolkenvelden met lokaal wat mist, later meer zon en 20 tot 25 graden. Aan de kust kan het vanmiddag afkoelen door een zeewindje.
Moet je vandaag de weg op? Hier vind je het overzicht van de files en werkzaamheden. Check hier de aangepaste dienstregeling voor het spoor.
Huisartsen gaan in een vroeg stadium bloedverdunners geven aan coronapatiënten met een hoog risico op trombose. Ook mensen die mogelijk besmet zijn komen in aanmerking. Het gaat om kankerpatiënten, mensen die trombose hebben gehad of bij wie dat veel voorkomt in de familie.
Tot nu toe kregen coronapatiënten pas in het ziekenhuis bloedverdunners. Een nieuwe richtlijn van huisartsen moet ziekenhuisopnames en complicaties voorkomen.
De Britse oorlogsveteraan Tom Moore wordt geridderd. Hij krijgt de onderscheiding voor het inzamelen geld voor de Britse gezondheidszorg. De 100-jarige liep rondjes in zijn tuin en liet zich daarvoor sponsoren.
Zijn doel was om 1000 pond op te halen, maar de teller staat inmiddels op bijna 33 miljoen. De onderscheiding zal worden uitgereikt door de Britse koningin Elizabeth.
Moore kreeg voor zijn honderdste verjaardag 125.000 kaartjes:
Fijne dag!