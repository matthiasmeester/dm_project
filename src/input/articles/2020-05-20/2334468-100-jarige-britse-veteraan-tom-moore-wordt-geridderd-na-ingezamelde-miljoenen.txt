De Britse oorlogsveteraan Tom Moore wordt geridderd vanwege zijn inspanningen om geld in te zamelen voor de Britse gezondheidszorg in de coronacrisis. De 100-jarige 'Captain Tom' die rondjes in zijn tuin liep om geld in te zamelen werd een nationale held in Groot-Brittannië. De onderscheiding zal worden uitgereikt door de Britse koningin Elizabeth.
Het oorspronkelijke doel van Moore was om voor zijn honderdste verjaardag duizend pond op te halen. Die teller staat inmiddels op 32,8 miljoen pond (36,8 miljoen euro). Ter ere van zijn verjaardag vlogen vliegtuigen van de Britse luchtmacht over zijn huis en kreeg Moore de eretitel van kolonel.
"Kolonel Toms geweldige fondsenwerving heeft records gebroken, het hele land geïnspireerd en ons een beetje licht verschaft in de mist van het coronavirus", zei premier Boris Johnson. "Namens iedereen die geraakt is door dit ongelofelijke verhaal, wil ik een dankwoord uitspreken."
Moore kreeg voor zijn honderdste verjaardag 125.000 kaartjes: