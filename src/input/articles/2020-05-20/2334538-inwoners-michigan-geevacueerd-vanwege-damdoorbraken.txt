Zo'n 10.000 inwoners van de Amerikaanse staat Michigan hebben hun huis moeten verlaten vanwege twee damdoorbraken. De gouverneur waarschuwt dat het centrum van het stadje Midland 3 meter onder water kan komen te staan. Ook andere plaatsen krijgen te maken met wateroverlast.
In de plaats staat een chemische fabriek. Alle bedrijfsprocessen zijn stilgelegd en het personeel is geÃ«vacueerd, met uitzondering van de mensen die in een noodsituatie moeten ingrijpen.
In Midland en de directe omgeving is de noodtoestand van kracht. "Dit is anders dan we ooit hebben meegemaakt. Als je elders in de staat familie hebt, ga daar dan nu heen", waarschuwde de gouverneur.
Inwoners hebben nog nooit zoiets gezien:
De damdoorbraken zijn het gevolg van slecht onderhoud en een hoge waterstand. Mensen die een goed heenkomen zochten, kregen onderweg zicht op de Tittabawassee-rivier. "Het was spectaculair, hij stroomde heel snel en sleurde van alles mee", zei een vrouw.
In 2018 trok een toezichthouder de vergunning in van de energiemaatschappij die de stuwdammen beheert. Bij extreem hoge waterstand zou de dam de watertoevoer niet kunnen verwerken. Een taskforce nam het beheer over en ging op zoek naar een koper. Die is nog niet gevonden.