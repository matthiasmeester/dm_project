Liefhebbers van het Eurovisie Songfestival kwamen de afgelopen avond toch een beetje aan hun trekken, bij de speciale tv-show Eurovision: Europe Shine a Light. De uitzending was een alternatief voor het echte songfestival, dat in Rotterdam zou worden gehouden maar vanwege de coronacrisis niet doorging.
In de twee uur durende uitzending werden de 41 inzendingen voor het songfestival ten gehore gebracht, zij het niet in volledige lengte. Ook kwamen er oudgedienden aan bod en zongen alle artiesten samen het lied Love Shine A Light van Katrina and the Waves, de winnaar in 1997.
En dat klonk zo: 
De show werd in tientallen landen uitgezonden. Er was geen puntentelling en er werd geen winnaar uitgeroepen.
De koninklijke familie stond op Instagram stil bij de show; 'Keep the music alive', staat bij deze foto:
Het programma werd gepresenteerd door Chantal Janzen, Edsilia Rombley, Jan Smit en Nikkie de Jager, beter bekend als NikkieTutorials. Zij zouden ook het echte songfestival gaan presenteren. De uitzending kwam uit een studio in Hilversum en niet uit Ahoy in Rotterdam, de oorspronkelijke locatie.
Traditiegetrouw maakte het songfestival op Twitter uiteenlopende reacties los:
Ook was er waardering voor de presentatoren:
Vanwege de coronacrisis was er geen publiek in de zaal. Ook waren er amper journalisten.
Verslaggever Martijn van der Zande was als een van de weinigen wel aanwezig; hij gaf eerder een rondleiding op YouTube: 