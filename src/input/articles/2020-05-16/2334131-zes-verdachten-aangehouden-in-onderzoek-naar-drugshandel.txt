De politie heeft in een onderzoek naar georganiseerde drugshandel zes verdachten aangehouden. Rechercheurs deden invallen in panden in Utrecht, Nieuwegein, Houten, Benschop en Haaften. De verdachten zijn in de leeftijd van 27 tot en met 36 jaar.
Sinds twee maanden doet de politie onderzoek naar een groep mensen die samenwerken in de handel in harddrugs. Ze leverden de drugs op bestelling. De hoofdverdachte is een 36-jarige man uit Nieuwegein.
Bij het doorzoeken van de woningen van de verdachten vonden de rechercheurs honderden pillen en zogeheten ponypacks, verpakkingen voor coca√Øne, met inhoud. Ook zijn softdrugs, telefoons, computers, contant geld en vijf auto's in beslag genomen.