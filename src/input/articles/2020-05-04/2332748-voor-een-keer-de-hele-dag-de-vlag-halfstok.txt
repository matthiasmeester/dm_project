In veel straten in Nederland hangen al de hele dag vlaggen halfstok om oorlogsslachtoffers te herdenken. Normaal gesproken gebeurt dat op 4 mei pas na 18.00 uur, maar vanwege de coronapandemie is het vlagprotocol eenmalig aangepast. Het Comité 4 en 5 mei wil hiermee het gevoel van samenhorigheid versterken.
Dat protocol is alleen verplicht voor ministeries, gemeenten, provincies en ambassades, maar de meeste mensen houden zich thuis ook aan deze afspraken.
Voor de mensen die geen vlag hebben is op de website van het comité een herdenkingsposter te downloaden die mensen voor het raam kunnen hangen.
Om het samenhorigheidsgevoel te versterken heeft het comité naast de aangepaste vlaginstructies muzikanten opgeroepen om voor de twee minuten stilte, om 19.58.30 uur, het traditionele taptoe-signaal mee te spelen.
Zowel dodenherdenking als Bevrijdingsdag hebben dit jaar een ander karakter door de coronamaatregelen. Zo zal het bij de Nationale Dodenherdenking op de Dam geen publiek aanwezig zijn. De NOS doet rechtstreeks verslag van de herdenking en zendt daarnaast aangepaste programma's uit waarin herdenken en vieren het centrale thema zijn.
Officiële richtlijnen voor het vlaggen: