Na een week met stevige buien en vaak wolken begint morgen een droge en zeer warme periode. Volgens NOS-weerman Marco Verhoef is er zelfs kans op een hittegolf.
Morgen is de temperatuur met 19 tot 24 graden nog normaal voor deze periode van het jaar. Een dag later stijgt de temperatuur naar 22 tot 25 graden in de kustgebieden en landinwaarts naar 26 tot 28 graden. In het zuidoosten van Brabant kan het dan 29 graden worden.
De dagen erna wordt het zeer warm met op veel plekken temperaturen van 27 tot 29 graden. In het zuiden, oosten en op de Veluwe wordt het 30 tot 33 graden.
Zaterdag kan het ook warm worden, maar dat is nog onzeker. In de loop van het weekend zal de temperatuur dalen naar 23 tot 28 graden. Die warme zaterdag is wel nodig om tot een officiÃ«le hittegolf te komen.
Een landelijke hittegolf wordt door het KNMI in De Bilt vastgesteld. Het gaat om een aaneengesloten periode van minimaal vijf dagen met een temperatuur van 25 graden of hoger, waarvan er minimaal drie warmer moeten zijn dan 30 graden.