Goedemorgen! Voor we beginnen even een vraag, want we zijn benieuwd wat je van de Wekdienst vindt. Om te kijken wat we kunnen aanvullen of verbeteren vragen we je deze korte enquÃªte in te vullen. Dank alvast! En dan naar het nieuws van vannacht en wat gaat komen: de Tweede Kamer debatteert over coronasteun aan bedrijven, en Den Haag krijgt een nieuwe burgemeester. 
Het is zonnig bij een matige noordenwind. De temperatuur loopt op naar 16 graden in het noorden tot 22 graden in Limburg. Ook de komende dagen is het vrij zonnig en warm. De wind draait naar het noordoosten.
Moet je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
Ongeveer een kwart van de bedrijven die recht hadden op een gift van 4000 euro heeft dat ook gekregen. Dat meldt het CBS op basis van cijfers tot 15 mei. Vooral de horeca heeft een beroep gedaan op overheidssteun. Andere bedrijfstakken waar meer dan driekwart van de bedrijven een uitkering kregen, zijn kledingwinkels, kermisattracties en taxivervoer.
De zogeheten TOGS-regeling (Tegemoetkoming Ondernemers Getroffen Sectoren) was bedoeld als extra steun voor ondernemers die gedwongen moesten sluiten. In eerste instantie was het bedoeld voor de horeca, maar na ophef werden daar onder meer kledingwinkels, tattooshops en taxi's aan toegevoegd.
De lancering van de bemande ruimtecapsule Crew Dragon van SpaceX naar het ISS-station is op het laatste moment uitgesteld. NASA-astronauten Robert Behnken en Douglas Hurley zaten al enkele uren klaar in de capsule.
Het was de hele tijd spannend of het zou doorgaan, maar uiteindelijk waren de weersomstandigheden te slecht. Er ligt een storm in de buurt van Cape Canaveral in Florida en het risico op blikseminslag werd uiteindelijk toch te groot geacht. Een kwartier voor de lancering werd het aftellen daarom gestopt.
Fijne dag!