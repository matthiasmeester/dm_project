De fiscale inlichtingen- en opsporingsdienst (FIOD) heeft gisteren in de buurt van Alphen aan den Rijn in drie loodsen en een zeecontainer meer dan 10.000 nagemaakte Nike-schoenen gevonden. De schoenen worden vernietigd.
Een dag eerder was al een 37-jarige man aangehouden in verband met de zaak. De politie betrapte hem op heterdaad toen hij een bestelling afleverde. De man zit vast en wordt gezien als hoofdverdachte. 
Behalve de loodsen viel de politie ook een woning binnen. Er is beslag gelegd op de administratie en een auto. 
Er werd al langere tijd onderzoek gedaan en de FIOD vermoedt dat de criminelen achter deze handel al jaren actief zijn. Het onderzoek kwam op gang na een melding van een recherchebureau dat optreedt namens Nike.
De vondst in de buurt van Alphen aan den Rijn: