De Leuvense politie heeft een 76-jarige man van de weg gehaald die al 43 jaar zonder rijbewijs rondreed. De automobilist werd per toeval door een motoragent gecontroleerd op zijn rijbevoegdheid.
De Belg verloor zijn rijbewijs in de jaren 70 om onduidelijke redenen. Hij kon dit alleen terugkrijgen na het afleggen van een nieuw examen, maar heeft dat dus decennialang nagelaten.
De auto is in beslag genomen. De bejaarde man moet opnieuw examen doen om het voertuig terug te krijgen, zegt de Leuvense politie tegen Belgische media.