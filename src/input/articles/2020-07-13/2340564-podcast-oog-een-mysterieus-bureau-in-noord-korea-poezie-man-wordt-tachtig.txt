John Jansen van Galen, voormalig presentator en huidige poëzie-man van het Oog, vierde deze week zijn tachtigste verjaardag. Hij brengt deze bijzondere dag door op zijn geliefde eiland Texel. Hoe het is om tachtig te worden? "Ik vind het een raar soort barrière en voel me verbijsterd over deze leeftijd. Het botst namelijk altijd met het idee dat ik had van een tachtigjarige. Ik werk nog volop, loop hard en maak lange wandelingen."
Ook te gast was Remco Breuker, hoogleraar Koreastudies aan de Universiteit van Leiden. Sommige plaatsen zijn voor ons onbereikbaar, coronacrisis of niet. Zo zullen er maar weinig mensen in Noord-Korea geweest zijn bij 'Bureau 39'. Dat bureau is een tak van het Noord-Koreaanse regime dat op allerlei manieren probeert buitenlandse valuta in te laten stormen. Zo hebben ze fabrieken, boerderijen en bedrijven in hun bezit en handelen ze in kleding en wapens. Of dit soort bedrijven, die onderdeel van het bureau zijn, ook in Nederland actief zijn? "Het zal me niks verbazen", aldus Breuker.
Verder in de podcast hoor je de achterkleinzoon van Pierre Cuypers. Misschien doet die naam niet gelijk een belletje rinkelen, zijn gebouwen doen dat wel: Cuypers was architect van het Rijksmuseum en het Amsterdam Centraal Station.
Deze aflevering van Het Beste uit het Oog kun je hier beluisteren. Bevalt het? Vergeet je dan niet te abonneren! 
De Dag: Elke werkdag hoor je bij De Dag gesprekken die nét even verder graven, verteld door betrokkenen en journalisten van alle omroepen.
Met het Oog op Morgen: elke dag een overzicht van het nieuws, een blik in de ochtendkranten en het betere journalistieke interview.
De NOS op 3 Tech Podcast: iedere donderdag praten Casper Meijer of Jonna ter Veer en hun gasten je bij over het laatste nieuws uit de wereld van technologie en sociale media.
Het Beste uit het Oog: iedere zaterdag selecteert de redactie van Met het Oog op Morgen de mooiste gesprekken van de afgelopen week.
De Stemming van Vullings en Van der Wulp: Elke vrijdag een nieuwe aflevering waarin de politieke week wordt doorgenomen. Gemaakt door NOS en EenVandaag.
NOS Voetbalpodcast: iedere maandag nemen voetbalcommentatoren de week door, met anekdotes van experts en vooruitblikken op komende wedstrijden.