Bij een schietincident in Hoofddorp is vanmiddag een man om het leven gekomen. Het slachtoffer is nog gereanimeerd, maar dat mocht niet meer baten.
De politie heeft iemand aangehouden in verband met de schietpartij, meldt NH Nieuws. Mogelijk is er nog een tweede verdachte. Agenten in kogelwerende vesten zijn naar deze persoon op zoek. Daarbij zijn ook een politiehelikopter en speurhonden ingezet.
Bekijk hier beelden van het politieonderzoek en de aanhouding:
Buurtbewoners zeggen tegen NH Nieuws dat ze niet geschrokken of verbaasd zijn. "Angstig was ik niet, want hoe hard het ook klinkt: er gebeurt hier wel vaker wat. Dus het was niet iets nieuws om te horen", zegt een vrouw.
Een man vult aan: "Ik kom hier vandaan, ik heb hier wel meer gekke dingen voorbij zien komen. Je ziet gewoon dat hier vaker dingen gebeuren, dus ik schrik er niet van."