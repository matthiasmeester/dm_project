Voor de kust van het Indonesische eiland Sulawesi protesteren tientallen vissers al weken tegen de baggeractiviteiten van Boskalis. De lokale bevolking zegt inkomsten mis te lopen door de werkzaamheden van het Nederlandse bedrijf. Boskalis stelt dat de vissers op de hoogte zijn gesteld van het baggerproject en financieel worden gecompenseerd.
Boskalis werkt bij de stad Makassar aan uitbreiding van de haven. Baggerschepen halen zand uit zee, en leggen dat kilometers verderop weer neer.
Door het baggeren is de visstand enorm gedaald, zegt Wiert Wiertsema van de organisatie Both Ends, die de vissers bijstaat. Ook vertroebelen de baggerschepen het water. "De vissers kunnen tijdelijk niet meer vissen", zei Wiertsema in het VPRO-radioprogramma Bureau Buitenland. De vissers vrezen ook voor schade op de langere termijn. 
Tientallen vissersboten omsingelden vorige week het Boskalis-schip  Queen of the Netherlands: 
Het klopt dat een zandwinningsgebied waar het bedrijf baggert, overlapt met visgebied, zegt Lara Muller van Boskalis. Daarom zijn er volgens haar in zes dorpen fondsen opgezet om de vissers te compenseren.
Maar de vissers zijn volgens Wiertsema niet op de hoogte van compensatie. "Mensen klagen dat ze niet weten wat Boskalis gaat doen en hoe lang het duurt."
Boskalis deed vooraf uitgebreid onderzoek naar mogelijke consequenties voor de vissers, stelt Muller. De vissers klagen dat informatie over het baggerwerk niet beschikbaar is. Dat komt volgens Muller omdat die informatie privacygevoelige gegevens bevat die niet mag worden vrijgegeven.
Boskalis sleepte vorig jaar twee miljoenenprojecten in IndonesiÃ« binnen. Samen hebben ze een waarde van 75 miljoen euro. Voorstanders hopen dat het project bijdraagt aan de ontwikkeling van de regio.