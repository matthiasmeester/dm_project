In een Brits verzorgingshuis hebben bewoners een bijzonder tijdverdrijf bedacht gedurende de coronacrisis. De ouderen hebben iconische albumhoezen uitgebeeld en vastgelegd op camera.
Zowel klassiekers van Queen en Michael Jackson als meer recente albums van Adele en Tailor Swift zijn in een nieuw jasje gestoken. Zo is 21 van Adele veranderd in 93 van Vera.
De afbeeldingen krijgen volop aandacht op sociale media. Een tweet van het creatieve brein achter de actie, Robert Speker, is op Twitter ruim 100.000 keer geliket.
"Het verzorgingshuis is vier maanden in lockdown geweest", schrijft Robert Speker:
De actie krijgt zo veel aandacht dat Speker ook een online inzamelingsactie is gestart voor nieuwe activiteiten in het Sydmar Lodge Care Home. "De crisis kan nog maanden duren en we moeten de bewoners blij en optimistisch houden", schrijft Speker bij de oproep.
In de tweets zijn verder albumhoezen van de Amerikaanse rockband Blink 182 en Madonna te zien. De donkerblonde verpleegster met de nietsverhullende kleding op Enema of the State van Blink 182 wordt nu uitgebeeld door een bejaarde vrouw. Madonna - True Blue is geworden: Lilyonna - Sydmar Lodge. En de zingende Elvis Presley wordt in dezelfde kleurstelling belichaamd door Sheila Solomons:
Het Verenigd Koninkrijk heeft onlangs een aantal coronamaatregelen versoepeld. Met ruim 289.000 bevestigde besmettingen en ruim 44.000 doden is het een van de zwaarst getroffen landen van Europa. Maandenlang bleven de bewoners van verzorgingshuizen verstoken van bezoek. 