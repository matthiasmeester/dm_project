Goedemorgen! Om 12.00 uur wordt bekend wie de lijsttrekker wordt van het CDA bepaalt: Hugo de Jonge of Pieter Omtzigt. De rechtbank in Maastricht buigt zich over de dodelijke aanrijding na afloop van Pinkpop in 2018. En er is goed nieuws voor Disney-fans.
Het weer: wisselend bewolkt en enkele buien. Het wordt een graad of 19.
Ga je op pad? Hier vind je het overzicht van de werkzaamheden en files en de situatie op het spoor.
De Verenigde Staten zullen Hongkong vanaf nu net zo behandelen als het Chinese vasteland, heeft president Trump gezegd. "Geen speciale privileges meer, geen economische voordelen en geen export van gevoelige technologieÃ«n", zei hij in reactie op het aannemen van de omstreden Chinese veiligheidswet voor Hongkong.
Trump heeft ook zijn handtekening gezet onder een wet die in het Congres is aangenomen die sancties mogelijk maakt tegen Chinese functionarissen die de veiligheidswet implementeren.
Straatkunstenaar Banksy heeft op Instagram een video geplaatst waarop te zien is dat hij een metro in Londen onder handen neemt.
'De metro van Londen krijgt een grondige schoonmaak' is de titel van de video. Gehuld in beschermende kleding en verborgen achter een gezichtsmasker spuit hij afbeeldingen van ratten met mondkapjes op wanden van rijtuigen.
De video verscheen op de dag dat de Britse regering bekendmaakte dat het dragen van mondkapjes verplicht wordt in winkels en supermarkten.
Dit is de video die hij op Instagram plaatste:
Fijne dag!