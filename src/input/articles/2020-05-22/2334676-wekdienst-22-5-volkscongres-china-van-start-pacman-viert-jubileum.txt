Goedemorgen! In China is het Nationale Volkscongres begonnen, de jaarlijkse zitting van het voltallige parlement in Peking. En Pacman, het beroemde computerspelletje, is jarig.
Het weer: bewolkt en kunnen er ook buien vallen. Tussendoor schijnt de zon, het wordt 21 tot 28 graden.
Moet je vandaag de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
Ruim een maand na de piek van het aantal coronapatiënten op de IC hebben alle ziekenhuizen de reguliere zorg weer opgestart. Maar dat gaat langzaam: de meerderheid zit nog niet op de helft van de zorg die vóór de coronatijd werd verleend, blijkt uit een rondvraag van de NOS.
Omdat er wekenlang minder reguliere zorg is verleend, zijn bij bijna alle specialismen de wachtlijsten gegroeid. Het langst zijn ze bij specialismen waar zelden sprake is van levensbedreigende situaties, zoals orthopedie, oogheelkunde, dermatologie en plastische chirurgie.
Cultuurliefhebbers Hein en Corine Muller, twee AOW'ers uit Bussum, bedachten op een dag aan de keukentafel een bijzonder initiatief. Misschien zouden AOW'ers die het kunnen missen, zoals zij, hun vakantiegeld willen doneren aan het theater en musea.
Minister Ingrid van Engelshoven van Onderwijs, Cultuur en Wetenschappen vond het een goed initiatief en heeft beloofd dat ze het gedoneerde geld van de actie #DoeMeeMetJeAOW, zal verdubbelen. De teller stond gisteravond op bijna twee ton.
Fijne vrijdag!