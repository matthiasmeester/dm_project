China stelt geen doel voor de groei van het bruto binnenlands product (bbp) van dit jaar vanwege de onzekerheid die de coronapandemie veroorzaakt.
"Ons land heeft momenteel te maken met moeilijk voorspelbare factoren", zei premier Li Keqiang bij de opening van het jaarlijkse Volkscongres. Ook waarschuwde hij dat de strijd tegen het virus nog niet klaar is.
Er zijn wel andere doelen gesteld: een begrotingstekort van "minstens 3,6 procent", vergeleken met 2,8 procent in 2019, 9 miljoen nieuwe banen en 6 procent werkloosheid.
Verder werd bekend dat er strenge straffen komen op de illegale jacht en verkoop van wilde dieren. Op een markt met levende dieren in Wuhan is het coronavirus waarschijnlijk van een dier op een mens overgesprongen.
De jaarlijkse zitting van het voltallige parlement in Peking stond gepland op 5 maart, maar vanwege de coronacrisis was het onmogelijk om het toen door te laten gaan. De congresleden dragen mondkapjes, maar houden geen afstand van elkaar.
De bijeenkomst begon met een moment stilte voor de slachtoffers van de corona-epidemie.
Bekijk beelden van de aftrap van het Volkscongres hier: