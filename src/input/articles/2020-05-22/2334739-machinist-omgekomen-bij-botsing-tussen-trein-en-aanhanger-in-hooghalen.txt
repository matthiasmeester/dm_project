Bij Hooghalen is een personentrein op een onbewaakte spoorwegovergang tegen een aanhanger van een trekker gebotst en ontspoord. Daarbij is de machinist van de trein, een 58-jarige man uit Hardenberg, om het leven gekomen. Het ongeluk gebeurde rond 16.00 uur. Twee inzittenden zijn met lichte verwondingen naar het ziekenhuis gebracht.
De ongeveer vijftig passagiers zijn uit de trein gehaald en met bussen verder gereisd naar Assen. De politie doet onderzoek naar de toedracht van het ongeluk.
De voorkant van de trein is weggeslagen. Ook is er veel schade aan de bovenleiding:
De bestuurder van de trekker is volgens omstanders met de schrik vrijgekomen, schrijft RTV Drenthe. Het treinverkeer tussen Hoogeveen en Assen is de rest van de dag gestremd.