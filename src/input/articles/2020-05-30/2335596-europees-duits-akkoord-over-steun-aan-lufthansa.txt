De Duitse regering en de Europese Commissie zijn het eens geworden over de staatssteun die Duitsland wil geven aan luchtvaartmaatschappij Lufthansa. Brussel heeft het Duitse plan voor negen miljard euro aan noodsteun goedgekeurd, maar daaraan wel een aantal voorwaarden verbonden.
Deze week werd bekend dat de Duitse regering het noodlijdende Lufthansa door de crisis wil slepen door onder meer 20 procent van de aandelen te kopen. Vanwege mededingingsregels is daarvoor wel goedkeuring nodig van de Europese Commissie.
In ruil voor die goedkeuring moet de luchtvaartmaatschappij nu een aantal start- en landingsrechten op de luchthavens van Frankfurt en MÃ¼nchen aanbieden aan concurrenten. Ook moet Lufthansa zijn vloot 'vergroenen', door oude toestellen te vervangen.
De leiding en de aandeelhouders van de Duitse luchtvaartmaatschappij zelf moeten ook nog instemmen met het noodplan. In een eerste reactie zegt de top van het bedrijf dat te zullen doen.