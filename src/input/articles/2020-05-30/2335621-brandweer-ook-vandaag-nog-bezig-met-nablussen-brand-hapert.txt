In Hapert is de brandweer bezig met het nablussen van de brandende restanten van een transportbedrijf. Die ging gistermiddag in vlammen op.
Het blussen zal volgens de brandweer nog de hele dag duren. "Gedurende deze werkzaamheden zullen de rookontwikkeling en de overlast aanhouden", zegt een woordvoerder tegen Omroep Brabant.
De brandweer is vanochtend begonnen met het slopen van de restanten van het pand:
Het gebied rond het gebouw is afgezet. "Houd ook in deze omgeving anderhalve meter afstand tot elkaar om coronabesmettingen te voorkomen. Kom niet kijken", waarschuwt de brandweer.
De brand ontstond op het dak van een opslagloods, mogelijk tijdens werkzaamheden. Medewerkers van het bedrijf konden op tijd weg komen. De brandweer liet de loods vannacht gecontroleerd uitbranden.