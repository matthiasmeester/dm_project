Goedemorgen, voor we de wekdienst beginnen vragen we je deze week wat je van de wekdienst vindt. Om te kijken wat we kunnen aanvullen of verbeteren, vragen we je deze korte enquÃªte in te vullen. Dank alvast en dan naar het weer, het nieuws van vannacht en wat gaat komen. 
Vanmorgen is het op de meeste plaatsen ronduit zonnig. Later ontwikkelen zich wat stapelwolken maar het blijft overal droog. Het wordt vanmiddag 20 tot lokaal 26 graden bij een matige noordoostelijke wind. Morgen komt er meer bewolking voor en is iets koeler.
Moet je vandaag de weg op? Hier vind je het overzicht van de werkzaamheden. Check hier de dienstregeling voor het spoor.
Opnieuw zijn in tientallen Amerikaanse steden mensen de straat op gegaan naar aanleiding van de dood van George Floyd, eerder deze week in Minneapolis. In sommige steden, zoals Charlotte, New York en Washington, is daarbij geweld uitgebroken.
In Atlanta hebben betogers het hoofdkantoor van CNN bestormd. Ook richtten ze vernielingen aan het gebouw aan. De politie kan hen met moeite buiten houden. Op andere plaatsen in Atlanta zijn branden gesticht en politieauto's vernield.
Nederlandse onderzoekers hebben een methode ontwikkeld om bij een misdrijf beter vast te stellen wanneer iemand is overleden. De marge rond het tijdstip van overlijden kan zo worden teruggebracht van een paar uur tot gemiddeld drie kwartier. 
De methode komt van onderzoekers van het Amsterdam UMC, de Universiteit van Amsterdam en het Nederlands Forensisch Instituut. Het tijdstip van overlijden is vaak van groot belang in een rechercheonderzoek naar een misdrijf met dodelijke afloop.
Het model dat tot dusverre wordt gebruikt is gebaseerd op afkoeling van het lichaam na overlijden. Ook wordt de temperatuur rectaal vastgesteld, waardoor sporen verloren kunnen gaan. De nieuwe methode werkt met een thermische camera of een sensor die op het lichaam wordt geplakt. Ook wordt rekening gehouden met meer factoren, zoals of het lichaam gekleed is achtergelaten en of het in het water ligt.
Fijne dag!