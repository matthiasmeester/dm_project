De politie heeft in Vlaardingen een auto met elf inzittenden langs de kant van de weg gezet. In de Toyota Yaris zaten een volwassene en tien kinderen.
Het voertuig was op weg naar een overdekte speeltuin voor een kinderfeestje. Toen de auto stil stond, kwamen vanuit alle hoeken van de wagen kinderen tevoorschijn.
"De kinderen zaten voornamelijk op de bodem tussen de voorstoelen en de achterbank en op de bodem van de voetenruimte van de bijrijdster", meldt een politiewoordvoerder tegen Rijnmond.
De bestuurster kan een boete van 160 euro verwachten voor het vervoeren van meer passagiers dan er zitplaatsen zijn.