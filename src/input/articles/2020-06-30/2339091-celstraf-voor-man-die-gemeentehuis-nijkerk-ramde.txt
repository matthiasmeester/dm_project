Een 50-jarige man uit Nijkerk die in maart met een pick-uptruck het gemeentehuis in zijn woonplaats binnenreed is veroordeeld tot 12 maanden cel, waarvan 8 voorwaardelijk. De man zit sinds zijn aanhouding vast. Die dagen worden afgetrokken van zijn straf.
Met zijn actie maakte de Nijkerker zich volgens de rechtbank ook schuldig aan het bedreigen van twee medewerkers van de gemeente.
De man wilde naar eigen zeggen een zelfmoordpoging doen. Op het stadhuis inrijden leek hem de enige manier om aandacht te krijgen voor zijn psychische nood.
Het incident werd gefilmd:
Bij de rechtszaak toonde de Nijkerker grote spijt van zijn daad, meldt Omroep Gelderland. Hij legde uit manisch-depressief te zijn en hulp te hebben gezocht. Toen hij die niet kreeg, zag hij het rammen van het stadhuis als enige oplossing. Naar eigen zeggen had hij het op niemand gemunt.
De pui van het gemeentehuis raakte zwaar beschadigd door de actie. Daarom moet hij de gemeente een schadevergoeding van ruim 64.000 euro betalen.