Deze week wederom drie 'nieuwe' documentaires in Studio Sport Docu, waarin we elke maandag een deel van het grote archief van Studio Sport ontsluiten en eerder uitgezonden documentaires opnieuw aanbieden.
Het water stond Lance Armstrong in 2010 aan de lippen, maar verdronken was hij nog niet toen hij Mart Smeets op zijn ranch in Texas ontving. De zevenvoudig Tour-winnaar bleef dopinggebruik stellig ontkennen. Twee jaar later werd hij door onderzoek van het Amerikaanse antidopingbureau ontmaskerd.
Een levenslange schorsing was het gevolg. Armstrong ontkende echter tot de dag van vandaag dat hij in zijn jonge jaren al aan de verboden middelen had gezeten. Ook in 2010 nog: "Toen ik 21 was, won ik wedstrijden op het WK en in de Tour. Niemand is zo slim dat hij daar 17, 18, 19 jaar mee wegkomt."
In 1985 ontstaat er in het stadion van Bradford City een brand die razendsnel om zich heen grijpt. In totaal vinden 56 mensen de dood, overvallen door een vuurzee terwijl ze even daarvoor nog aan het genieten waren van hun club.
Twintig jaar later, in 2005, ging NOS Sport terug naar het Noord-Engelse textielstadje. Verslaggevers Tom Egbers en Jan Linssen spraken met nabestaanden en probeerden een beeld te schetsen van hoe deze verschrikkelijke ramp kon gebeuren. Hoe kon een klein vuurtje zo snel uitgroeien tot een verwoestend inferno?
In aanloop naar de Olympische Spelen van Londen volgde verslaggever Kees Jongkind judoka Edith Bosch. Zij was een van de sporters waarop de hoop van Nederland was gevestigd; Bosch had alles al gewonnen wat er te winnen viel, behalve olympisch goud. In aanloop naar de Spelen gooide ze het roer drastisch om, zowel priv√© als sportief. 2012 moest en zou haar jaar worden.
In deze documentaire zien we Bosch kei- en keihard trainen. Bijna beangstigend zijn de beelden hoe ze in de sportschool aan het trainen is. De titel 'sterker dan ooit' is daardoor meer dan terecht. Of het genoeg was? Net niet. Want de beste werd Bosch in Londen niet, ze moest genoegen nemen met een bronzen medaille.
Dit is deel acht van Studio Sport Docu. Eerder publiceerden we:
Deel 1:
Deel 2:
Deel 3:
Deel 4:
Deel 5:
Deel 6:
Deel 7: