Frans Duits mist het optreden in tijden van corona. "Het wordt gewoon weer tijd dat we met z'n allen weer de gezelligheid kunnen waarborgen", zo vertelt hij in NOS Met het oog op morgen. Maar stilzitten? Dat doet hij zeker niet: Duits heeft namelijk nog een bedrijf dat onder andere bouwmaterialen verkoopt. Hij werkt zich dus een slag in de rondte, want mensen gaan massaal verbouwen in deze tijd. Duits is wel van plan om de komende tijd weer te gaan optreden, maar dan voor maximaal dertig personen.
Verder in de podcast hoor je André Kuipers over de eerste bemande raketlancering door ruimtebedrijf SpaceX. De Crew Dragon zou afgelopen woendag gelanceerd worden, maar dat ging op het laatste moment niet door vanwege kans op bliksem. Vanavond wordt een tweede poging gedaan.
Het is voor het eerst in negen jaar dat astronauten vanaf Amerikaanse bodem de ruimte in worden geschoten én voor het eerst dat dat gebeurt met een ruimtevaartuig van een commercieel bedrijf: SpaceX van Tesla-baas Elon Musk. Voor de Amerikanen is de lancering een feestje, zo vertelt Kuipers, want Amerika was de afgelopen jaren afhankelijk van Rusland, dat als enige land in staat was om mensen naar ruimtestation ISS en terug te brengen.
Ook hoor je in de podcast columnist Carol Rock over George Floyd. De zwarte Amerikaan werd door een witte agent met een knie in zijn nek tegen de grond geklemd en overleed kort daarna. Het is de zoveelste keer dat buitensporig politiegeweld plaatsvindt in het land, en het zorgde dan ook voor veel woede en onrust in de Verenigde Staten.
Deze aflevering van Het Beste uit het Oog kun je hier beluisteren. Bevalt het? Vergeet je dan niet te abonneren!
De NOS op 3 Tech Podcast: iedere donderdag praten Casper Meijer en zijn gasten je bij over het laatste nieuws uit de wereld van technologie en sociale media.
De Dag: Elke werkdag hoor je bij De Dag gesprekken die nét even verder graven, verteld door betrokkenen en journalisten van alle omroepen.
Met het Oog op Morgen: elke dag een overzicht van het nieuws, een blik in de ochtendkranten en het betere journalistieke interview.
Het Beste uit het Oog: iedere zaterdag selecteert de redactie van Met het Oog op Morgen de mooiste gesprekken van de afgelopen week.
De Stemming van Vullings en Van der Wulp: Elke vrijdag een nieuwe aflevering waarin de politieke week wordt doorgenomen. Gemaakt door NOS en EenVandaag.
NOS Voetbalpodcast: iedere maandag nemen voetbalcommentatoren de week door, met anekdotes van experts en vooruitblikken op komende wedstrijden.