Een tablet met een video van een vliegtuigraampje achter de deur van je wasmachine, glaasje wijn, en heel even is het of je weer echt in een vliegtuig zit. Met deze TikTok-video ging NOS Stories-verslaggever Jeroen Gortworst opeens de hele wereld over.
Verzoeken van internationale televisiezenders en social-media-accounts stroomden binnen, met de vraag of ze de TikTok-video mochten gebruiken op hun eigen platform. En daar kan de viral-industrie flink aan verdienen, merkte Gortworst. Er werd hem soms wel duizenden euro's geboden voor een zogenaamde licentiedeal.
Bedrijven zoals ViralHog, Newsflare en JunkinMedia kopen een deel van de auteursrechten van de maker, en verkopen de video weer door aan andere sites. Achter die leuke video's die je overal online ziet langskomen, zit dus een hele industrie.
NOS Stories sprak met de baas van ViralHog, een Amerikaans bedrijf dat het internet afspeurt naar potentiÃ«le virals. Welke industrie gaat er schuil achter al die grappige filmpjes?