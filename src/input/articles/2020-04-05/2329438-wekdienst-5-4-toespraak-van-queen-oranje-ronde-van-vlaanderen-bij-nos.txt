Goedemorgen! Queen Elizabeth spreekt vanavond het Britse volk toe. En ook al is er vandaag geen Ronde van Vlaanderen, voor wielerliefhebbers is er toch genoeg te genieten op tv.
Eerst het weer: het wordt opnieuw een zonnige dag. Het kan wel 18 tot 21 graden worden. Er staat een matige zuidoostenwind.
Moet je vandaag toch de weg op? Hier vind je het overzicht van de werkzaamheden. Check hier de aangepaste dienstregeling voor het spoor.
In het noorden van Mexico zijn bij een schietpartij tussen twee rivaliserende bendes negentien mannen om het leven gekomen. Volgens lokale media ging het om leden van het Juárezkartel en het Sinaloakartel, dat jarenlang werd geleid door de veroordeelde drugsbaron Joaquin 'El Chapo' Guzmán.
Vrijdag zei de president van Mexico dat het bendegeweld in het land niet lijkt te verminderen door de uitbraak van het coronavirus. "Eind maart, toen het coronavirus wijder verspreid werd, leek het erop dat we een aanzienlijke afname van het geweld konden verwachten. Helaas blijkt dat niet het geval."
Berichten over dat artsen terughoudend zouden moeten zijn met het laten opnemen van oudere coronapatiënten, wonden de 90-jarige Joke Poelder erg op. "Ik was echt gepikeerd. Ik ben nog zo vitaal."
De 90-jarige man is een van de vier ouderen met wie de NOS sprak over de coronacrisis. Waar de een het moeilijk vindt om de maatregelen te accepteren, is de ander er meer gelaten onder. Lees hier het hele verhaal. En natuurlijk houden we ook weer een liveblog bij, dat lees je hier.
Fijne dag!