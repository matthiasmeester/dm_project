In het Mensingebos bij het Noord-Drentse Alteveer heeft een zeer grote natuurbrand gewoed. Hoeveel natuur er verloren is gegaan, is nog niet bekend.
Zowel een deel van het bos als van het heidegebied stond in brand:
Een groot aantal brandweerkorpsen uit de wijde omgeving werd opgeroepen om de brand te blussen, meldt RTV Drenthe. Tegen 19.00 uur was het vuur onder controle.
Er kwamen veel mensen naar de brand kijken, die volgens de gemeente Noordenveld niet genoeg afstand bewaarden. De gemeente riep het publiek op om weg te blijven.
Over de oorzaak van de brand is nog niets bekend.