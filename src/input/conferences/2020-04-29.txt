RUTTE
Goeienavond, ik wil de graag een paar dingen zeggen uit onze vergadering van vanavond en daarnaast staan Hugo de Jonge en ik graag ter beschikking van als er nog vragen zijn. We hebben vanavond geen nieuwe besluiten genomen. Dat was ook niet voorzien deze week. Maar we hebben wel  de hele situatie met elkaar uitvoering besproken. En daar wil ik een paar zaken van met jullie delen. Ik wil iets zeggen over het beeld in de samenleving, hoe gaat het nou? Dan wil ik ook iets zeggen over de gezondheidszorg, wat is daar de situatie. En dan wat betekent dat voor ons als samenleving maar ook voor wat betreft de besluitvorming de komende week? Eerst het beeld op straat. En dat is mixed. Aan de ene kant zie je Koningsdag waar dat onwerkelijke plaatje te zien was van de Amsterdamse grachten zonder vrijmarkten, bijna helemaal leeg en in heel Nederland grotendeels een leeg straatbeeld. En ik denk dat we erin geslaagd zijn met elkaar Koningsdag te vieren op een manier die helaas nodig was gegeven de coronatijd. Maar je ziet het ook drukker worden op straat. Het wordt simpelweg drukker. Meer mensen komen nu naar buiten, ook als het niet echt nodig is. En dat betekent dat de drukte toeneemt. Het lijkt wel in algemene zin dat men de anderhalve meter daarbij goed handhaaft. Maar dit is niet zonder risico. Dat is het beeld op straat.
Als je dan kijkt naar de zorg dan zie je daar dat de cijfers de goede kant op gaan. Je ziet het aantal ic-plekken, het aantal ic-plekken wat bezet is door mensen die corona hebben, zie je afnemen. Het aantal mensen wat ziekenhuisopnames heeft zie je afnemen. Dat op zichzelf gaat de goeie kant op. Maar die ziekenhuiscijfers, daar zit een vertraging in. Want iemand die corona krijgt. Dat kan wel één of twee weken duren voor je het merkt. Vervolgens zijn mensen vaak nog even thuis aan het worstelen met die ziekte. Dan kan er een moment komen dat het niet meer goed gaat thuis, dat je naar het ziekenhuis moet. En dan kan het ook nog zo zijn, één op de drie, één op de vier, die van het ziekenhuisbed naar een ic-bed gaan. Dus daar zit een vertraging in. Dus alle cijfers die wij nu zien uit de ziekenhuizen, daar zit een vertraging in van twee à drie weken. Dat zegt iets over het aantal besmettingen, die ziekenhuiscijfers van vandaag die zeggen iets over het aantal besmettingen van laten we zeggen twee tot drie weken geleden. Dus als het feit dat het nu drukker is op straat zou leiden tot meer besmettingen, dat zie je thans nog niet in die cijfers. En daarmee zijn die ziekenhuiscijfers zijn ook een kostbaar bezit, maar ook een gevoelig bezit. Je kunt er niet vanuit gaan dat dat allemaal zo blijft. Dat betekent voor de komende tijd dat er twee dingen aan de orde zijn. Eerste plaats, wij allemaal als samenleving: blijf zoveel mogelijk thuis. Werk zoveel mogelijk thuis. Als je verkoudheidsklachten ontwikkelt dan blijf je thuis. Als je ook koorts en/of benauwdheid ontwikkelt dan blijft het hele gezin thuis. Winkelen is geen uitje, dat doe je alleen. Niet met kinderen en man en/of vrouw. Het openbaar vervoer, het openbaar vervoer is alleen bedoeld nu voor mensen die in een vitale sector werken. Niet voor fun reisjes. Want ook in het openbaar vervoer zien we het op dit moment drukker worden. Dat is ook een plek waar die overdracht dan kan toenemen. En wat we met z’n allen moeten zien te bereiken is dat die overdracht van één persoon op een ander persoon dat die onder de één blijft. Dat niet meer dan één persoon maximaal besmet wordt door iemand die corona heeft. Komt het boven de één dan is het niet zo dat het ach, het is dan 1,1. Nee dan gaat het weer als een hockeystick exponentieel omhoog en dan loop je het risico dat uiteindelijk onze ziekenhuizen weer heel snel vol komen te liggen. Dus dat is die algemene adviezen, blijf zoveel mogelijk thuis, die blijven voor ons allemaal gelden. Wij als crisisteam zullen de komende weken kijken hoe gaan we om met de situatie na 20 mei? Zoals bekend het hele pakket is verlengd tot 20 mei. We hebben ook gezegd: we gaan de komende tijd kijken naar mondkapjes, wat is daar in het algemeen het beleid, hoe gaan we daar mee om in Nederland op basis van de adviezen en specifiek heeft dat ook  nog gevolgen voor het openbaar vervoer. Ja, nee. Heeft dat gevolgen voor wat dan heet de contactberoepen zoals de kappers, ja of nee. Dus daar gaan we ons de komende tijd over beraden. Maar ik zeg er wel bij: als doordat het drukker wordt op straat zou blijken dat toch het aantal besmettingen aan het toenemen zou zijn en je zou dat terug gaan zien in dat cijfer. Dat cijfer van het aantal mensen wat andere mensen besmet. Als dat verder gaat oplopen. Dan zijn we als het ware als samenleving al bezig om die zwaar bevochten ruimte in de afgelopen weken al weer als samenleving in te nemen. En dat betekent dat lastiger wordt voor het kabinet om te zeggen: we gaan andere sectoren meer ruimte geven. Denk aan de kappers, denk op termijn misschien aan de sportscholen of aan de sauna’s. Denk bijvoorbeeld aan de horeca en de terrassen. Allemaal sectoren die het ongelooflijk zwaar hebben op dit moment, die thuis zich grote zorgen maken over de toekomst van hun bedrijven, hun werkgelegenheid en die dolgraag ook van het feit dat het iets beter gaat de komende tijd gebruik willen maken. Maar dan moet we wel als samenleving echt nu ons houden aan wat we eigenlijk heel goed gedaan hebben, maar in de afgelopen weken toch wat lijkt te verrommelen als we niet oppassen, namelijk dat we teveel naar buiten gaan, meer naar buiten gaan. Gelukkig de anderhalve meter lijken te handhaven en laten we ervoor zorgen dat de ruimte die zo nodig is voor die bedrijven dat die ook de komende tijd beschikbaar komt en niet alles ingenomen door ons allemaal doordat we zelf meer op straat zijn. Dat is mijn oproep.
BOS (NOS JOURNAAL)
Meneer Rutte, hoe groot zijn de zorgen eigenlijk dat steeds meer mensen toch eigenlijk weer naar buiten gaan?
RUTTE
Wat ik zei, het is een mixed beeld. Want je ziet tegelijkertijd dat mensen, zo lijkt het toch, de anderhalve meter onderling zo goed mogelijk proberen te handhaven. Maar het risico van meer naar buiten gaan in een fase waarin de ziekenhuizen het nog zo druk hebben, waarin nog zoveel druk op de zorg staat, dat is dat er toch meer besmettingen komen en die ziekenhuizen die het al zo druk hadden het nog drukker krijgen.
BOS
Maar snapt u het wel dat mensen het doen?
RUTTE
Ik snap alles. Ik wil ook liever weer gewoon naar een popconcert en naar een voetbalstadion, maar het kan even niet. Dus we moeten echt met ons allen proberen toch zoveel mogelijk thuis te blijven en als we dat doen en we slagen erin om die goeie trend vast te houden dan kan het kabinet ook de komende weken zeggen: jongens, er is ruimte om nadat we nu wat meer kunnen sporten en de scholen weer een beetje kunnen beginnen, de basisscholen en hopelijk op termijn ook de middelbare scholen, dat je ook tegen de kappers kunt zeggen, of contactberoepen dat je kunt zeggen tegen mensen die een sportschool hebben of mensen die en café of restaurant hebben: er komt weer wat ruimte. Maar dan moet die ruimte er wel zijn.
BOS
Verwacht u eigenlijk dat besluit nog te kunnen nemen voor 20 mei? Of is dat echt nog veel te vroeg om te zeggen?
RUTTE
Dat is niet te zeggen. Kijk, tot nu toe is de lijn dat we in de aanloop naar 20 mei besluiten over dat hele pakket. En voor 20 mei in ieder geval proberen nader bericht te geven over hoe staat het met de mondkapjes, het beleid, en hoe staat het met de contactberoepen? We hebben ook gezegd: we gaan niet helemaal vast zitten houden aan die 20 mei. Als je daarvoor op een ander punt wat verruiming zou kunnen doen dan doe je dat. Maar daar is op dit moment nog geen enkele indicatie voor dat dat lukt.
BOS
Nog één vraag even specifiek over mondkapjes. Want we maken die inmiddels ook  in Nederland. Zijn er inmiddels genoeg voor de zorg en zou er ook al meer naar paramedische zorg kunnen gaan? Bijvoorbeeld, denk bijvoorbeeld aan fysiotherapeuten.
DE JONGE
Er zijn steeds meer mondkapjes, steeds meer beschermingsmiddelen in die luchtbrug naar Nederland. Dus we zien echt dat die inkomende stroom aan beschermingsmiddelen dat dat echt goed op gang komt, dat we de vraag daarmee bij kunnen houden zoals die op dit moment uit de zorg komt. Maar dat kan alleen omdat de zorg zich ook heel goed houdt aan die richtlijn vanuit het RIVM. Wat is gepast gebruikt? En als we overal dit zelfde type mondkapjes zouden gaan gebruiken dan heb je natuurlijk vanzelf weer de schaarste van een paar weken geleden terug. Dus daar moeten we ook heel behoedzaam in zijn.
BOS
Maar de kappers dus nu nog niet, dat is nog te vroeg. Maar de beroepen die er net een beetje tegenaan schuren? Fysiotherapeuten bijvoorbeeld.
DE JONGE
Die hebben zelf natuurlijk ook hun eigen richtlijn, hun eigen professionele richtlijn om te handhaven en zeker mondhygiënisten bijvoorbeeld. Die zitten natuurlijk heel dicht op mogelijke patiënten dus die hebben hun eigen beschermingsrichtlijnen waarin ze zich natuurlijk ook te houden hebben aan de eigen professionele richtlijnen en de richtlijnen van het RIVM. Dus voor die beroepen gaat dat goed. Die zijn ook in aantallen nog niet zo dat dat opeens een hele grote nieuwe concurrerende stroom zou opleveren voor de beschermingsmiddelen in de zorg. Maar het kan natuurlijk wel zo zijn dat als je andere contactberoepen ook die ruimte zou geven of stel dat je ook mondkapjes in het OV nodig zou hebben, mag dat natuurlijk nooit ten koste gaan van de zorg. De zorg gaat voor, altijd.
DE ZILVER (RTL NIEUWS)
Daarop aansluitend. Er zijn nog steeds een heleboel ondernemers die zeggen: we doen heel groot aanboden aan VWS, aan het Landelijk Consortium Hulpmiddelen, maar die worden nog steeds niet in behandeling genomen. Hoe komt dat nou dat dat nog steeds zo moeizaam loopt?
DE JONGE
Ik zie die berichten ook en daar waar mensen mij benaderen of Martin van Rijn benaderen zorgen we altijd dat zo’n lead ook heel goed wordt opgepakt en wordt opgevolgd. Wat ik dan ook wel vaak terug hoor is dat dat toch op niks uitloopt bijvoorbeeld omdat men niet kan leveren conform de certificaten. Dus niet aan de kwaliteitseisen kan voldoen. Of omdat soms nog veel gekkere dingen, omdat er sprake is van woekerprijzen of omdat er sprake is van partijen die al een keer zijn doorverkocht aan een andere partij die helemaal niet blijken te bestaan. Kortom, er zit in dat werk van het nalopen van al die leads, daar komt dat LCH, komt daar ook een hele hoop leads tegen die eigenlijk op niets uitlopen. We proberen alles na te lopen, dat in ieder geval.
DE ZILVER
Ja want wij krijgen nu ook signalen dat er de afgelopen tijd echt tientallen miljoenen mondkapjes zijn aangeboden en dat er maar een deel bijvoorbeeld weer vanaf is genomen. Is dat iets waar u van gehoord heeft?
DE JONGE
Bij al die verhalen is een check en een dubbelcheck wel belangrijk. Ik hoor ook nog wel eens wat en dan ga ik het na en dan blijkt het verhaal toch ook altijd net wel weer een beetje anders te liggen. Het zal best kunnen hoor dat er een keer iets is aangeboden waar net niet snel genoeg op is gereageerd, het zou best kunnen. Wat toch veel vaker voorkomt is dat er iets wordt aangeboden wat heel erg mooi lijkt en dan wordt het helemaal nagegaan en dan blijkt het toch eigenlijk niet bruikbaar want het voldoet of niet aan de kwaliteit of het blijkt een partij te zijn die niet bestaat of er gebeurt van alles in deze markt die natuurlijk ook een hele gekke markt is geworden door al die schaarste die er wereldwijd is.
DE ZILVER
En dan nog een vraag aan premier Rutte: u had het net over de zorgen die u heeft over mensen die weer meer op straat gaan. Want vindt u in dat kader van het besluit van het Fletcher Hotels, de grootste hotelketen van Nederland om te zeggen: we openen de restaurants in onze hotels weer?
RUTTE
Ja luister, binnen de regels mogen dingen open. De Ikea is ook open gegaan. De Bijenkorf is open gegaan. Die hoefden ook niet dicht. Het punt is: als je naar de Ikea gaat omdat je aan het verbouwen bent en je hebt een bepaalde Billy boekenkast nodig, nou prima dan ga je erheen en dan haal je die Billy boekenkast en dan ga je weer weg. Maar wat je ook wel ziet is dat mensen daar met heel gezinnen naartoe gaan en er een leuk uitje van maken. Dat moet je dus niet doen. Dus maak er geen uitje van. Wat binnen de regels mag dat mag op zichzelf open. Er waren natuurlijk sectoren die open mochten maar zelf dicht gingen. Dat die weer open gaan dat verbieden we niet. Maar dan zeg ik tegen de mensen: ga daar met verstand mee om. Zorg ervoor dat je de anderhalve meter handhaaft en dat je alleen gebruik van maakt als het nodig is. En ga niet fun shoppen. Dat kan nu even niet.
DE ZILVER
Nee, maar het gaat nu dan over die hotels. Mensen gebruiken dat bij uitstek als tripje.
RUTTE
Ja, maar goed daarvoor geldt dus dat ik hier zeg tegen Nederland: dat hebben we met z’n allen in de hand. Deze hele crisis runnen we met 17 miljoen mensen. We hebben met elkaar doordat we het heel verstandig gedaan hebben ruimte gecreëerd. Dat het druk wordt op straat dat is, dat zei ik ook dat is een mixed beeld, omdat je ook ziet dat mensen toch vaak die anderhalve meter wel in acht nemen. Dus dat hoeft niet meteen een groot probleem te zijn. Maar het risico neemt toe. En omdat je een vertraging hebt in die ziekenhuisopnames kun je, loop je het risico nu dat die verspreidingsgraad weer toeneemt. Je ziet het in Duitsland ook. Daar is de verspreidingsgraad weer opgelopen naar bijna één. En ik zeg nog maar een keer, mensen denken dan ja of het nou 0,9 of 1,1 is, het verschil is levensgroot. Want 1,1 betekent dat het heel snel weer verdubbeld. Leg één zaadje op vakje één van je schaakbord en twee op vakje twee en vier en dan zestien en op het laatste vakje 64 van het schaakbord moet je de hele wereldproductie van zand van een eeuw neerleggen. Zo werkt een hockeystick omhoog en dat gebeurt als je boven die één komt en daarom is dat zo gevaarlijk.
DE ZILVER
Nog heel even terug naar de hotels toch. Snapt u dat er horecaondernemers zijn die met een soort wrang gevoel daarnaar kijken die zeggen: wij mogen niet open en in die hotels mogen de restaurants nu wel open kunnen mensen wel uiteten.
RUTTE
Nou daar zo ik nader in moeten duiden, want ik dacht dat de richtlijn was maar dat ga ik voor u nakijken, dat het restaurant alleen open mag zijn voor de mensen die daar een kamer hebben. En het is niet zo dat u en ik daar een tafel mogen boeken in dat restaurant. Volgens mij is zo de regel.
DE ZILVER
Nou ja, maar ik kan toch wel een kamer boeken en dan alsnog uiteten gaan?
RUTTE
Ja, ja weet je, als je zoveel geld hebt dat je een hele kamer erbij koopt, het lijkt mij een beetje asociaal want dan ben je aan het fun slapen om fun te kunnen eten. Dat hotel restaurant was bedoel voor mensen die echt een overnachting nodig hebben en dan ook omdat ze op dat moment niet thuis kunnen koken in het restaurant wat kunnen eten. Het is niet bedoeld om via een omweg alsnog daar te kunnen eten. En dan snap ik dat de horeca zal denken van: dit is een u-bocht.
DE ZILVER
Maar moet dat dan niet gewoon gelijk getrokken worden? Moeten we dan niet gewoon zeggen: alle restaurants dicht.
RUTTE
Ja jongens maar weet je, nee, ho. We hebben in Nederland, we runnen de crisis met z’n allen, met zeventien miljoen mensen. Dat betekent dat we allemaal een beetje moeten nadenken. Als Hugo en ik werkelijk iedere loophole moeten gaan dichtmaken die mensen zouden kunnen bedenken. Dan zijn we echt bezig een kinderspeelplaats te runnen en dat doen we niet. We runnen een land met z’n allen. Dat doen wij, dit doen we met zeventien miljoen mensen, met volwassen mensen die allemaal kunnen nadenken. Dus denk even na. Als jij naar een hotel moet omdat het echt onvermijdelijk is en je moet wat eten dan is daar natuurlijk een restaurant. Maar als jij een kamer gaat boeken en blijkbaar zoveel geld op de bank hebt staan dat je een kamer boekt en ook om daar te kunnen eten, dan is het een beetje asociaal, vind je niet? We hoeven niet volgens mij als kabinet op in te grijpen. Dat kunnen die mensen zelf.
VRAAG
Meneer Rutte, even over het OV, overweegt het kabinet om het OV alleen voor vitale beroepen open te stellen?
RUTTE
Op dit moment is dat zo hè.
VRAAG
Nee, want als je nu in de trein zit kom je heel veel mensen tegen die volgens mij geen vitaal beroep hebben.
RUTTE
Nee, dat zei ik net. Wij willen dat het OV heeft een beperkte capaciteit, er moet afstand worden gehouden. Het advies is: blijf zoveel mogelijk thuis. Er zijn mensen die in vitale beroepen werken zoals in de zorg bijvoorbeeld. Maar ook politie, brandweer, mensen in de schoonmaak. Allerlei, ik was vanmorgen hier bij de vuilnismannen in Den Haag, ja bijna allemaal mannen, die daar heel belangrijk werk doen. Dat het op straat geen smerige boel wordt wat ook niet goed is voor de gezondheid. Daar is het OV voor bedoeld. Maar je gaat niet bij iedereen die binnenkomt bij een trein vragen. Ook hier geldt weer: we doen het met z’n allen. En dat gaat eigenlijk best aardig. Want tot nog niet zo lang geleden waren het vooral ook mensen met vitale beroepen. Je ziet het drukker worden op straat. Dan wordt het ook iets drukker in het openbaar vervoer. Maar daarvoor geldt ook: het is bedoeld voor de mensen die het echt nodig hebben.
VRAAG
Meneer Rutte, de kappersbranche vindt het steeds moeilijker om te begrijpen waarom ze niet open mogen. Ze hebben een enorm protocol gemaakt om veilig hun werk te doen. Ze hebben gekeken naar Duitsland waar kapperszaken open zijn. De beschermingsmiddelen die de overheid in Duitsland vraagt van de kappersbranche, daar zeggen ze van: die kunnen onze leveranciers en de groothandel prima leveren. Ze hebben het OMT verslag gezien, dat er onderzoek moet worden gedaan, dat komt deze week. Nu is er deze week geen OMT. Ze hebben een beetje het gevoel dat ze heel erg moeten wachten op de overheid en eigenlijk gewoon prima morgen veilig open kunnen.
RUTTE
Eerst een algemeen misverstand, ja het is heel belangrijk dat sectoren hebben nagedacht over als ik open kan, hoe handhaaf ik de hygiëneregels en de anderhalve meter? Daar is in heel veel sectoren over nagedacht. Denk bijvoorbeeld aan kappers, bioscopen, heel veel sectoren in de horeca hebben erover nagedacht. Het is niet zo dat als erover is nagedacht en er is zo’n protocol dat zo’n sector ook open kan. Eén, dat protocol gaan wij niet vaststellen, dat is voor de sector om vast te houden aan die anderhalve meter en hygiëne-eisen. En om iets open te kunnen doen moet je ook kijken naar wat gebeurt er algemeen op straat? Hoeveel meer bewegingen leidt dat in het openbaar vervoer? Wat betekent het voor de drukte op straat in het algemeen? Vandaar dat ik ook zeg: pas nou op met z’n allen dat we het niet zo druk maken op straat dat we die ruimte als het ware al hebben ingenomen. Specifiek naar de kappers. Ik snap ook wel die frustratie want het is natuurlijk ook weer bij winkels anders dan bij de horeca waar je natuurlijk helemaal echt heel goed moet kijken hoe je de anderhalve meter handhaaft, is het bij kappers natuurlijk zo dat je zegt: wat is nou het verschil met een kledingzaak of een voedselwinkel. Tuurlijk ze leveren een andere dienst maar het is toch midden- en kleinbedrijf. Maar daar speelt natuurlijk specifiek de vraag: hoe ga je daar om met hygiëne-eisen en hoe ga je om met de mondkapjes. Vandaar dat we gezegd hebben: we komen zo snel mogelijk met de opvattingen over mondkapjes. Dat heeft dan mogelijk wel of niet gevolgen voor kappers en andere contactberoepen en zodra dat zover is komen we ermee naar buiten. Maar dat moet zorgvuldig worden gewogen. Want ook die kwestie van mondkapjes in het OV, mondkapjes bij de kapper. Dat moet echt goed worden bekeken.
NIJS
Meneer Rutte, hoe kan een land als Spanje met meer dan 20.000 doden wel eigenlijk perspectief krijgen dat de ondernemers daar zes weken met perspectief hebben en cafés begin mei deels open mogen. Hoe kan het dat Spanje daarin slaagt en wij niet?
RUTTE
Nou het zal heel spannend zijn in al die landen hoe het gaat. Je ziet nu in Duitsland waar in allerlei deelstaten extra verruimingen plaatsvinden, waar Merkel zich grote zorgen over maakt, zo heeft ze gezegd naar buiten, dus ik mag ook wel melden dat ik het daar ook met haar over gehad heb, dat daar nu die besmetting weer begint op te lopen, die besmettingsgraad, richting de één. We weten niet precies hoe zich dat ontwikkelt, maar het is niet zonder risico. Wat Spanje doet begrijp ik, die geeft perspectief. Die zegt: joh, als we dit nou zo doen dan kunnen we op een gegeven moment dit doen en dan kunnen we dat doen. Dat is iets waar wij ook aan denken om te zeggen: joh, als de cijfers zich goed blijven ontwikkelen dan kun je over zoveel weken mogelijk dit bijschakelen, dan kun je een tijdje later dat doen. Maar dan begint het er wel mee dat die cijfers zich goed moeten ontwikkelen. Dus waar wij nu naar kijken voor de komende weken is: hoe ga je om met die datum van 20 mei? Daarvoor, wat kun je doen tegen de achtergrond van mondkapjes met kappers en andere contact beroepen? Is daar al iets mogelijk eerder of niet? Dat gaan we heel goed bezien. Ook tegen de achtergrond van hoe die cijfers zich ontwikkelen. En natuurlijk wil je dan ook zeggen als op 20 mei je bekend maakt hoe je met het pakket verder gaat, wat zijn nou beslis momenten. De tijd daarna, beetje zoals de Spanjaarden dat gedaan hebben. Waarop je weer naar andere sectoren kijkt. Maar ook Spanje heeft gezegd: Dit hangt er helemaal vanaf, hé Pedro Sanchez, de premier daar en zijn team, hebben gezegd: dat hangt er helemaal vanaf of dit ook kan. Hoe het uiteindelijk gaat met die snelheid waarmee dat virus zich verspreid door de samenleving. En als die sneller gaat weer dan één, hij moet echt een eindje onder die één, als die sneller gaat dan één. Dus één persoon besmet meer dan één andere persoon, dan gaat het veel trager. Dus dat perspectief, ja vind ik ook iets waar wij naar moeten kijken. Maar wel tegen de achtergrond van kan dat met de verspreiding?
NIJS
Komen er dan ook op korte termijn economen in het OMT...
RUTTE
Nee...
NIJS
Komt er soort van impact management team...
RUTTE
Nee, nee.
NIJS
Die transparant kan meedenken?
RUTTE
Nee, maar dat werkt niet. Kijk wat je wel moet doen, dat was de vraag van de Kamer, is niet economen in het OMT en ik heb ook tegen de Kamer gezegd, en volgens mij was er ook consensus over, je moet ook niet soort economenteam naast het OMT hebben. Je moet eerst kijken: hoe verspreidt het virus zich, dat is een virologisch-epidemiologisch vraagstuk. En daar moet je de beste adviseurs voor hebben en besluiten opnemen. Wat de Kamer vervolgens zegt, heel terecht, is ja wacht even, maar daarna komen er heel veel sociale en economisch afwegingen. Hoe laat je je daar als kabinet over adviseren. Niet door ze in het OMT te halen, want dan wordt dat een Poolse landdag. Dat moet echt wetenschappelijk, virologisch en daaraan gerelateerd, ziekenhuiscapaciteit et cetera zijn, maar wel als er dan ruimte komt: hoe ga je daarmee om. Wat betekent dat bijvoorbeeld voor als (onverstaanbaar, red.) verspreid werken, aanvangen werktijden, hoe zit met het gebruik van het OV. Dat soort vraagstukken. Daarover wil je je ook goed laten adviseren en daarover heb ik tegen de Kamer gezegd: ik neem dat signaal zeer serieus en we zijn dat nu aan het uitwerken en zodra daarover zijn krijgt u van mij het te horen.
NIJS
Mag ik nog een vraag stellen aan meneer De Jonge over verpleeghuizen. In principe is daar nu nog steeds de regels dat er geen bezoek mag komen, maar u wilde kijken of dat toch versoepeld kan worden. Heeft u daar nog nieuws over?
DE JONGE
Wat we doen is kijken met de verpleeghuizen van wat zou je nou kunnen doen om stap voor stap ook door die bezoekregeling te kunnen verruimen. Nu zijn we eigenlijk nog maar net over de heel van het besmettingen heen. Want de verpleeghuizen worden gewoon heel hard geraakt, het aantal nieuwe locaties met een besmetting is in de afgelopen wel langzamer gestegen, maar het is nog steeds iets gestegen. Dus wat we moeten doen is met elkaar heel behoedzaam kijken: hoe zou je die bezoekregeling die natuurlijk heel zwaar valt voor mantelzorgers, voor naasten en voor medewerkers in de verpleeghuiszorg, hoe zou je die bezoekregeling nou net op zo’n manier kunnen aanpassen dat je het medisch noodzakelijke en het menselijke beter met elkaar weet te combineren. Daarvoor werken we op dit moment een voorstel uit. Dat ligt volgende week voor voor advies onder welke voorwaarden dat zou kunnen in het OMT en ik hoop daar volgende week een besluit over te kunnen nemen. Maar in ieder geval zal dat heel behoedzaam zijn, stap voor stap en zullen we het eerst uitproberen op een geselecteerd aantal locaties voordat we in het hele land die bezoekregeling gaan verruimen. We moeten echt heel voorzichtig zijn met onze mensen in de verpleeghuizen.
NIJS
Maar gaat het nou gebeuren of is het nog iets wat u heeft gevraagd aan het OMT?
DE JONGE
Nee we werken op dit moment een aangepaste bezoekregeling uit. Die leggen we voor advies voor aan het OMT onder welke condities, onder welke voorwaarden dat verantwoord zou kunnen. En dan willen we er volgende week een besluit over nemen. Maar sowieso zeg ik daarbij: we gaan dat heel behoedzaam eerst op een aantal locaties uitproberen voordat die wijziging in het hele land van kracht wordt.
NIJS
Oké.
RUTTE
Dank jullie wel, tot vrijdag waarschijnlijk.